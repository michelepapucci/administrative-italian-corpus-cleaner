La carta di identità elettronica è rilasciata dall'Ufficio Anagrafe in orario di apertura al pubblico - vedi link esterno.
L'operatore dell'anagrafe rilascia al titolare della carta una ricevuta che ha validità come documento sostitutivo fino al ricevimento della nuova carta.
Il rinnovo può essere richiesto a partire da 6 mesi prima della data di scadenza.
In caso di smarrimento, furto o deterioramento, può essere richiesto il duplicato anche precedentemente alla scadenza.
I non residenti nel Comune di Bagno a Ripoli, che per gravi e comprovati motivi siano impossibilitati a recarsi nel proprio comune di residenza, possono richiedere la carta d'identità facendone richiesta all'Anagrafe.
Prima però devono ottenere il nulla-osta da parte del Comune di residenza.
Non è possibile ottenere la carta d'identità per delega o procura.
In caso di impossibilità comprovate, per gravi motivi di salute, o per impedimenti fisici, a recarsi presso l'Ufficio Anagrafe, può essere richiesta l'emissione della Carta di identità a domicilio (vedi scheda collegata).
Documentazione da presentare 
carta d'identità scaduta o in scadenza (che deve essere obbligatoriamente consegnata allo sportello) 
n.
In caso di furto o smarrimento , occorre presentare l'originale della denuncia rilasciata dall'Autorità di Pubblica Sicurezza o alla Stazione dei Carabinieri e altro documento di riconoscimento valido (nel caso in cui il richiedente sia sprovvisto di altro documento di riconoscimento, l'identificazione potrà essere fatta tramite due testimoni muniti di documento di identità valido, che dovranno presentarsi contestualmente all'interessato).
In caso di deterioramento , l'interessato dovrà fare richiesta di nuovo documento, consegnando il precedente originale deteriorato.
Per i minori 
per i minori di anni 18 , la carta d'identità deve essere richiesta da almeno un genitore (o da chi ne fa le veci), che dovrà obbligatoriamente accompagnare il minore 
per renderla valida per l'espatrio, serve l'autorizzazione di entrambi i genitori; nel caso in cui non possano presentarsi contemporaneamente, occorre che il genitore che accompagna il minore sia munito dell'assenso scritto del genitore assente all'emissione della carta di identità valida per l'espatrio.
L'assenso può essere dato tramite la compilazione del modulo "Atto assenso per rilascio carta identita' minori" .
Fa eccezione il caso in cui un genitore sia titolare esclusivo della potestà sul figlio 
nel caso di rifiuto o impossibilità a ottenere l'assenso di entrambi i genitori, può essere richiesto il nulla osta al Giudice Tutelare.
Il Costo per la C.I.E. è fissato dall'art. 1 del decreto del Ministero dell'Economia e delle Finanze del 25 maggio 2016 ed è pari a € 22,21 .
Il procedimento per la richiesta della C.I.E. è immediato; la consegna avviene entro sei giorni lavorativi dalla data della richiesta al Comune, presso l'indirizzo indicato dal cittadino al momento della richiesta o, in alternativa, presso il Palazzo Comunale.
Il processo di emissione della CIE è gestito direttamente dal Ministero dell'Interno e la stampa dall'Istituto Poligrafico Zecca dello Stato di Roma.
Il Comune non avrà alcuna possibilità di intervenire sui tempi e modalità di trasmissione della raccomandata .
Informazioni Dal 4 giugno 2018 il Comune di Bagno a Ripoli rilascia esclusivamente la C.I.E.
La carta di identità cartacea viene rilasciata soltanto in caso di urgenza (motivi di salute, viaggi all'estero).
Per urgenza, si intende l'impossibilità di attendere i termini di consegna della C.I.E. da parte del Ministero dell'Interno (sei giorni lavorativi dal momento della richiesta).
In ogni caso, deve trattarsi di una reale necessità, che il cittadino deve documentare.
La nuova Carta d'Identità Elettronica è il documento personale che attesta l'identità del cittadino, realizzata in materiale plastico, delle dimensioni di una carta di credito, dotata di sofisticati elementi di sicurezza e di un microchip a radiofrequenza che memorizza i dati del titolare.
La foto è stampata al laser, per garantire un'elevata resistenza alla contraffazione.
Sul retro è riportato, nel formato codice a barre il codice fiscale.
Al momento della richiesta, saranno raccolte anche le impronte digitali, che saranno inserite nel documento stesso.
La nuova C.I.E potrà inoltre essere utilizzata per accedere ai servizi in rete delle pubbliche amministrazioni - vedi link esterno.
La nuova C.I.E., come la carta d'identità cartacea, prevede la facoltà per il cittadino maggiorenne di indicare il consenso o il diniego alla donazione di organi e/o tessuti in caso di morte.
La carta di identità non perde la sua validità se il cittadino ha cambiato indirizzo o residenza (Circolare Miacel n. 24 del 31.12.1992).
La carta di identità è rilasciata con validità fino alla data corrispondente al giorno e mese di nascita del titolare, immediatamente successiva alla scadenza che sarebbe altrimenti prevista per il documento medesimo.
Normativa di riferimento 
Decreto Legge n. 78/2015 recante "Disposizioni urgenti in materia di enti territoriali", convertito dalla legge 6 agosto 2015, n. 125 
Decreto del Ministro dell'interno del 23 dicembre 2015, pubblicato sulla Gazzetta Ufficiale il 30.12.2015 
Art.
In caso di mancato rilascio, può essere presentato ricorso al Prefetto entro 30 giorni dalla notifica del provvedimento dell'Ufficiale di Anagrafe.
Nei confronti del provvedimento finale, può essere proposto ricorso al giudice amministrativo entro il termine di decadenza di 60 giorni dalla comunicazione/notificazione, dalla pubblicazione o dalla conoscenza del provvedimento stesso, secondo quanto previsto dal Decreto Legislativo 2 luglio 2010, n. 104.
In alternativa, può essere presentato ricorso al Presidente della Repubblica entro il termine di decadenza di 120 giorni dalla comunicazione/notificazione, dalla pubblicazione o dalla conoscenza del provvedimento stesso, secondo quanto previsto dal Decreto del Presidente della Repubblica n. 1199/1971.
I proprietari, possessori o detentori a qualsiasi titolo di immobili e aree di interesse paesaggistico, tutelati dalla legge, a termini dell'articolo 142 del Decreto Legislativo 42/2004, o in base alla legge, a termini degli articoli 136, 143, comma 1, lettera d), e 157 del medesimo decreto, non possono distruggerli, né introdurvi modificazioni che rechino pregiudizio ai valori paesaggistici oggetto di protezione.
I soggetti di cui sopra hanno l'obbligo di presentare alle amministrazioni competenti il progetto degli interventi che intendano intraprendere, corredato della prescritta documentazione, al fine di attivare le procedure per l'ottenimento dell'autorizzazione paesaggistica di cui all'art. 146 del Decreto Legislativo 42/04, utilizzando la modulistica scaricabile da questa pagina.
A T T E N Z I O N E : l'istanza di autorizzazione paesaggistica dovrà essere presentata esclusivamente in modalità digitale e dovrà rispettare i requisiti di presentazione, sottoscrizione e formato previsti dalle istruzioni stabilite con Determinazione Dirigenziale n. 926 del 25/09/2018, scaricabili da questa pagina.
N.B. : in conformità al disposto di cui alla Determina Dirigenziale 246/19, le pratiche dovranno pervenire, pena l'irricevibilità, a mezzo PEC .
Per consultare la Determina 246/19, cliccare sul link "Amministrazione Trasparente" nell'apposita sezione e seguire il percorso:
> nella colonna a sx, cliccare "Provvedimenti" > cliccare "Provvedimenti Dirigenti Amministrativi" > nella casella "Numero" inserire il numero della Determina > cliccare su "Ricerca".
Nel caso in cui i procedimenti siano riferiti a interventi che rientrano nell'àmbito di applicazione del Decreto del Presidente della Repubblica 7 settembre 2010 n. 160 'Regolamento per la semplificazione ed il riordino della disciplina sullo Sportello Unico per le Attività Produttive', le istanze/segnalazioni e la relativa documentazione dovranno comunque rispettare i requisiti di presentazione, sottoscrizione e formato previsti dalla determinazione 926/2018, ma dovranno essere trasmesse al Suap mediante il portale regionale Star, accessibile dalla home page del sito comunale.
Requisiti del richiedente I proprietari, possessori o detentori a qualsiasi titolo di beni ricadenti in zona sottoposta a vincolo paesaggistico di cui al Decreto Legislativo 42/04, prima di eseguire modifiche all'aspetto esteriore degli stessi, devono ottenere l'autorizzazione paesaggistica di cui all'art. 146 del Decreto Legislativo 42/04.
Documentazione da presentare Vedere allegato 1 al modello e seguire le istruzioni per l'inoltro telematico scaricabili da questa pagina.
Costi 
1 marca da bollo (secondo valore vigente) da apporre sull'istanza o sulla specifica dichiarazione (Dichiarazione per marca da bollo) scaricabile da questa pagina (fatti salvi i casi di esenzione) 
1 marca da bollo (secondo valore vigente) per il rilascio dell'autorizzazione paesaggistica, che sarà richiesta successivamente da parte dell'ufficio (fatti salvi i casi di esenzione) 
diritti di segreteria pari a € 80,00=, da versare con una delle seguenti modalità: 
sul c/c postale 207506 intestato a Comune di Bagno a Ripoli, Servizio di Tesoreria 
mediante bonifico bancario (IBAN:
I T 87 N 03069 3772 01000000 46004) 
direttamente allo sportello della Tesoreria Comunale presso Banca Intesa San Paolo (Filiale di Bagno a Ripoli), ma anche presso qualunque agenzia della Banca Intesa San Paolo CASI DI ESENZIONE DA BOLLO: vedi avvertenze.
L'autorizzazione paesaggistica sarà inviata direttamente alla Pec del professionista incaricato.
Avvertenze CASI DI ESENZIONE DA BOLLO: 
Richieste inoltrate da enti esenti da imposta di bollo, che dovranno citare la specifica normativa di esenzione.
Descrizione Si definisce 'Insegna di Esercizio' l'iscrizione in caratteri alfanumerici, completa eventualmente di simboli o di marchi, non luminosa o illuminata con luce indiretta, a carattere permanente, esposta nella sede di un esercizio, di un'industria, di un esercizio commerciale, di un'arte o professione che contenga il nome dell'esercente o la ragione sociale della ditta, la categoria merceologica dell'esercizio o l'attività in esso svolta.
Per installare un'insegna di esercizio, è necessario ottenere o presentare il prescritto titolo abilitativo, nello specifico:
Istanza per titolo abilitativo per le altre collocazioni conformi ai disposti del Regolamento Pubblicità e Pubbliche Affissioni e Piano Generale degli Impianti Pubblicitari (approvato con delibera di Consiglio Comunale n. 167 del 21.12.2010 e s.m.).
Per visualizzare il Regolamento cliccare su Amministrazione Trasparente sulla home page del sito web del Comune di Bagno a Ripoli, Disposizioni generali, Atti generali.
Se l'insegna d'esercizio è installata in zona sottoposta a vincolo paesaggistico e non rientra nelle casistiche per le quali è possibile presentare la SCIA (installazioni nelle fattispecie di cui al punto 23 dell'allegato A del Decreto del Presidente della Repubblica 31/2017), dovrà essere ottenuto preventivamente autorizzazione paesaggistica ai sensi del Decreto Legislativo 42/04.
Modalità di richiesta La Scia e l'istanza di titolo abilitativo devono essere presentate all'Ufficio Polizia Amministrativa esclusivamente tramite il portale 'Suap on line', accedendo all'apposita sezione nel sito istituzionale del Comune di Bagno a Ripoli, previa richiesta delle credenziali di accesso.
Nel caso di cambio di titolarità dell'autorizzazione, il nuovo intestatario ha 30 giorni di tempo per presentare apposita comunicazione per voltura sempre tramite il portale 'Suap on line'.
La variazione del messaggio pubblicitario, se non viene alterata la struttura, né modificate le dimensioni, né il punto di collocazione, dopo un periodo di esposizione di almeno tre mesi, è soggetta a comunicazione, da inoltrare sempre con le modalità sopra descritte.
Entro 30 giorni dalla presentazione della Scia, dall'ottenimento del titolo abilitativo all'installazione o dalla comunicazione di voltura, il titolare deve presentare agli uffici della ditta concessionaria la dichiarazione relativa al pagamento del tributo dovuto.
Requisiti del richiedente Le domande possono essere inoltrate dal proprietario dell'immobile, dall'esercente l'attività, dal tecnico o dalla ditta incaricata dell'installazione.
I tempi per il rilascio della concessione sono stabiliti in 90 giorni, salvo ulteriori adempimenti istruttori.
Le eventuali integrazioni interrompono i termini per la conclusione del procedimento, che inizieranno nuovamente a decorrere dalla data di presentazione della documentazione richiesta.
Informazioni Se il mezzo pubblicitario è esposto su strada regionale o provinciale corrente fuori del centro abitato, il procedimento è di sola competenza della Città Metropolitana di Firenze.
Per ottenere l'attivazione del servizio, bisogna rivolgersi, in orario di apertura al pubblico, all'Ufficio Assistenza, che è in possesso della relativa modulistica.
Una volta completata con i dati richiesti da parte del Servizio Sociale e del medico di famiglia, tale modulistica sarà inviata ai competenti Uffici dell'Emergenza Sanitaria, ai fini della concessione dell'apparecchio, che sarà installato da un incaricato del Comune.
Requisiti del richiedente Per usufruire del servizio occorre: 
essere residenti a Bagno a Ripoli 
essere utenti a grave rischio di non autosufficienza e a grave rischio potenziale
Informazioni La Teleassistenza è un sistema interattivo di telecontrollo emergenza ed è uno strumento di prevenzione per i cittadini a rischio, che serve a migliorare la loro sicurezza e andare in loro aiuto, in caso di urgenza, 24 ore su 24.
Il Comune di Bagno a Ripoli ha sottoscritto una convenzione con il Comune di Firenze per estendere la possibilità di usufruire del servizio di Teleassistenza ai propri cittadini.
L'interessato, in possesso dei requisiti sopra citati, deve presentare domanda in carta da bollo (secondo valore vigente), utilizzando gli appositi stampati disponibili presso l'Ufficio Ambiente, in orario di apertura al pubblico.
Requisiti del richiedente ATTENZIONE SCHEDA IN CORSO DI AGGIORNAMENTO, per informazioni si consiglia di contattare l'Ufficio telefonicamente.
Per potere inoltrare la richiesta, occorre essere in possesso dei seguenti requisiti: 
avere compiuto 60 anni gli uomini e 55 le donne, ridotti a 50 anni per i pensionati per invalidità e per pre-pensionamento 
essere pensionati e comunque non svolgere alcuna attività lavorativa o professionale sia in proprio sia alle dipendenze di terzi 
non essere in possesso di appezzamenti di terreno coltivabili posti nel territorio del Comune di Bagno a Ripoli e nei Comuni limitrofi
Iter procedura Una volta ricevuta la domanda e verificatane la corretta compilazione, l'Ufficio Ambiente trasmette la richiesta alla Commissione per l'Assegnazione Orti, che deciderà in merito alla richiesta.
Per svolgere la funzione di Presidente di seggio elettorale è necessario essere inseriti nell'Albo depositato presso l'Ufficio Elettorale del Comune.
Gli interessati devono presentare domanda di iscrizione entro il 31 Ottobre di ogni anno, utilizzando il modulo di richiesta scaricabile a lato della pagina o utilizzando il servizio on line.
Se la domanda è accolta, non occorre rinnovarla ogni anno.
L'iscrizione rimane valida finché non si perdono i requisiti o si presenta la richiesta di cancellazione dall'Albo.
Presidenti dei seggi elettorali sono nominati in occasione di ogni consultazione elettorale dal Presidente della Corte d'Appello fra coloro che risultano iscritti nell'Albo predisposto dal Comune.
Requisiti del richiedente Sono richiesti i seguenti requisiti: 
essere residente a Bagno a Ripoli; 
età superiore ai 18 ed inferiore ai 70 anni; 
essere in possesso del titolo di studio di scuola superiore.
Modalità di richiesta Per informazioni generali sulla residenza, consultare il file allegato .
I cittadini comunitari provenienti da un altro Comune italiano o dall'estero che si siano trasferiti nel Comune di Bagno a Ripoli devono presentare richiesta di iscrizione anagrafica al Comune di Bagno a Ripoli.
Nel caso di compilazione parziale e/o documentazione incompleta, la richiesta non sarà accettata.
In caso di trasferimento di un intero nucleo familiare, il cambio di residenza può essere effettuato da uno qualsiasi dei componenti della famiglia, purché maggiorenne e in possesso di consenso scritto ( Modulo Delega per cambio residenza ), di una fotocopia del documento d'identità dei deleganti (il consenso non è richiesto nel caso dei coniugi) e dei dati anagrafici di tutti i componenti il nucleo familiare.
Nel caso di trasferimento presso un'abitazione nella quale vi siano già uno o più residenti, è richiesto l'assenso scritto di uno dei residenti, accompagnato da una fotocopia del documento d'identità (Modulo 'Dichiarazione di assenso per cambio residenza').
Per la dimostrazione dei rapporti di parentela (compreso il matrimonio) tra i membri della famiglia, serve idonea documentazione rilasciata dalle competenti Autorità straniere, tradotta e legalizzata (o apostillata) dall'autorità diplomatica o consolare italiana all'estero; in alternativa, tale documentazione può essere rilasciata dalla competente Autorità straniera in Italia, legalizzata dalla Prefettura.
Nel caso in cui nel trasferimento sia coinvolto un minore senza la presenza di entrambi i genitori, dovrà essere fornito l'assenso del genitore non coinvolto nella pratica ( Dichiarazione di assenso genitore per cambio residenza figlio/i minore ).
Documentazione da presentare 
dichiarazione cambio residenza (modulo editabile scaricabile a lato della pagina) 
copia di un documento di identità valido per l'espatrio in corso di validità rilasciato dalle competenti Autorità del Paese di cui si possiede la cittadinanza 
copia documento d'identità italiano, se in possesso 
titolo di occupazione immobile (se il titolo è affitto o proprietà, sono sufficienti l'indicazione degli estremi della registrazione dell'atto e le particele catastali) 
eventuali moduli di assenso e/o delega indicati nella sezione 'Requisiti' (moduli editabili scaricabili a lato della pagina) 
copia degli atti originali, tradotti e legalizzati, comprovanti lo stato civile e la composizione della famiglia (in mancanza di tali atti, non saranno inseriti i rapporti di parentela, ma saranno indicati solo come conviventi) 
ulteriore documentazione da verificare sull' Allegato B in base alla specifica casistica, solo nel caso di provenienza da estero .
Tempi Il Comune ha 45 giorni di tempo decorrenti dalla data di presentazione dell'istanza per effettuare i controlli .
In caso di accertamenti negativi o di assenza dei requisiti, il Comune invia in forma scritta l'esito dei controlli agli interessati e questi avranno 10 giorni di tempo per controdedurre (art. 10 bis della Legge 241/1990).
L'Amministrazione, una volta ricevute le comunicazioni e/o integrazioni da parte degli interessati, avrà ulteriori 45 giorni di tempo per la decisione finale.
In caso di mancata comunicazione nei 45 giorni, varrà il principio del silenzio-assenso.
Informazioni Per le variazioni ai fini della tassa di smaltimento rifiuti, il cittadino deve rivolgersi al gestore Alia S.p.A.
(vedi link esterno) .
Tutti coloro che possiedono, occupano o detengono a qualsiasi titolo locali o aree scoperte operative non costituenti pertinenza o accessorio dei locali medesimi, a qualsiasi uso adibiti, esistenti nel territorio comunale, devono pagare la TARI.
La persona interessata deve presentare la comunicazione entro 60 giorni dalla data di conformità dell'impianto utilizzando l'apposito stampato disponibile presso l'Ufficio Polizia Amministrativa in orario di apertura, o scaricabile dal link nella pagina, o presso l'Ufficio Relazioni con il Pubblico (Urp).
La comunicazione deve contenere: 
indirizzo dello stabile ove è installato l'impianto 
velocità, portata, corsa, numero delle fermate e tipo di azionamento dell'impianto 
nominativo o ragione sociale dell'installatore dell'ascensore o del costruttore del montacarichi ai sensi dell'art. 2, co.
2, Decreto del Presidente della Repubblica 24/7/96 n. 459 
indicazione della ditta abilitata, ai sensi della legge 5 marzo 1990, n. 46, alla quale il proprietario ha affidato la manutenzione dell'impianto 
indicazione del soggetto incaricato di effettuare le ispezioni periodiche sull'impianto, ai sensi dell'art. 13, co.
1, Decreto del Presidente della Repubblica n. 162 del 30/4/1999 
dichiarazione inerente il possesso di dichiarazione di conformità rilasciata dall'installatore ai sensi della legge 46/90 
dichiarazione inerente il possesso di dichiarazione di conformità CE 
sottoscrizione del proprietario dell'impianto o del legale rappresentate
Iter procedura Dopo la comunicazione, il proprietario può mettere in esercizio l'impianto.
Entro 30 giorni dalla presentazione della comunicazione, l'ufficio competente assegna all'impianto un numero di matricola e lo comunica al proprietario, dandone contestualmente notizia al soggetto incaricato di effettuare le verifiche periodiche.
Informazioni Non si può mettere in esercizio un impianto di ascensore o montacarichi, civile o industriale, piattaforma elevatrice, montascale per portatori di handicap senza una dichiarazione di conformità CE rilasciata dall'installatore e senza una preventiva comunicazione al Comune.
Affinchè un impianto di cui sopra a uso privato venga messo in esercizio, una volta costruito (Decreto del Presidente della Repubblica n. 162 del 30/04/1999), è necessario che il proprietario o il suo legale rappresentante invii una comunicazione al Comune competente per territorio.
Anche in caso di modifiche dell'impianto, il proprietario deve inviare una comunicazione al Comune competente, oltre che al soggetto incaricato di effettuare le verifiche periodiche.
L'assenza dovrà risultare da apposita dichiarazione sostitutiva di atto notorio, ai sensi dell'art. 46 del Decreto Legislativo n. 445/2000, e nel rispetto dei requisiti di cui all' art. 7, comma 7, della Legge Regionale Toscana n. 10/2003, relativi alla natura del rapporto nei confronti dell'azienda titolare e del possesso dei requisiti morali e professionali richiesti per l'esercizio di detta attività.
Tutti coloro che già sono in possesso delle credenziali di identificazione possono usare il "Servizio on line" per la compilazione del modello.
Requisiti del richiedente In caso di assenza del titolare dell'esercizio dell'attività commerciale su area pubblica in forma itinerante o a posto fisso, non è più necessario delegare i propri dipendenti o collaboratori familiari.
Qualora il titolare risulti assente, lo stesso potrà essere sostituito esclusivamente dai propri dipendenti o collaboratori familiari.
Informazioni È possibile scaricare la modulistica dal sito internet della Città Metropolitana di Firenze.
Si tenga conto che è necessario registrarsi.
Il certificato di destinazione urbanistica relativo a un'area deve essere richiesto utilizzando l'apposito modulo scaricabile da questa pagina oppure disponibile, in formato cartaceo, presso l'Ufficio Relazioni con il Pubblico (Urp).
Qualora la richiesta venga inoltrata a mezzo fax o pec, sull'istanza dovrà comunque risultare applicata la marca da bollo.
Il certificato rilasciato potrà essere inviato, su richiesta, a mezzo pec o potrà essere ritirato in forma cartacea all'Urp, in orario di apertura al pubblico (vedi link esterno).
Requisiti del richiedente Chiunque abbia interesse a conoscere la destinazione urbanistica di un'area.
I costi a carico del richiedente sono i seguenti: 
1 marca da bollo (secondo valore vigente) da apporre sulla domanda (fatti salvi i casi di esenzione); 
tante marche da bollo (secondo valore vigente) quanti sono i certificati richiesti (tenuto conto che, a fronte di un'unica istanza, sarà rilasciato un certificato per ciascun foglio di mappa ); le marche dovranno essere fornite al momento del ritiro del certificato 
versamento diritti di segreteria: l'importo varia in base al numero di particelle da certificare e alla procedura richiesta per il rilascio:
PROCEDURA ORDINARIA (30 giorni dalla presentazione) 
€ 51,00, fino a 5 particelle per ciascun foglio catastale 
€ 78,00, da 6 a 10 particelle per ciascun foglio catastale 
€ 100,00, oltre 10 particelle per ciascun foglio catastale PROCEDURA D'URGENZA ( da rilasciare nei 3 giorni liberi lavorativi successivi alla presentazione ): N.B.
La procedura d'urgenza non è ammessa per i certificati di destinazione urbanistica storici.
I suddetti versamenti possono essere effettuati alternativamente: 
mediante versamento sul c/c postale n. 207506 intestato a Comune di Bagno a Ripoli, Servizio di Tesoreria 
mediante bonifico bancario:
IBAN IT87N0306937720100000046004 CASI DI ESENZIONE DA BOLLO: vedi avvertenze
Tempi Ai sensi del vigente Regolamento sul procedimento amministrativo, i tempi per il rilascio sono fissati in 30 giorni dalla data di presentazione dell'istanza formalmente completa.
La procedura d'urgenza non si applica ai certificati di destinazione urbanistica storici.
Per visualizzare il Regolamento cliccare su Amministrazione Trasparente sulla home page del sito web del Comune di Bagno a Ripoli, Disposizioni generali, Atti generali.
