| Modalità di richiesta     - A mezzo fax al n. 0558256310;  - tramite posta raccomandata, indirizzata all'Ufficio Servizi Demografici ed elettorali- Via del Cassero n. 21 - 50026 San Casciano in Val di Pesa (FI)  - mediante consegna diretta presso l'Ufficio Protocollo in via Machiavelli n. 56 (orari di apertura lun-ven 8,30 - 12,30 e lun. e giov. anche nel pomeriggio 16,00-18,30) con allegazione dei documenti d'identità validi dei dichiaranti.  Può presentarsi anche un solo componente della convivenza di fatto purché in possesso della fotocopia del documento d'identità del componente assente. Il modulo deve essere sottoscritto da entrambi i componenti.       | Requisiti del richiedente     La dichiarazione per la costituzione di una convivenza di fatto può essere effettuata da due persone maggiorenni, unite stabilmente da legami affettivi di coppia e di reciproca assistenza morale e materiale, residenti nel Comune di San Casciano in Val di Pesa, coabitanti e iscritte sul medesimo stato di famiglia. Nel caso in cui gli stessi non siano ancora residenti nel Comune, coabitanti o iscritti sul medesimo stato di famiglia è necessario rivolgersi presso lo sportello Anagrafe per effettuare la variazione come da modalità previste per il cambio di residenza.  Gli interessati non devono essere legati da vincoli di matrimonio o da un'unione civile, né da rapporti di parentela, affinità o adozione.   Attenzione :   - Per le coppie che si erano già iscritte al Registro delle Unioni Civili del Comune di San Casciano in Val di Pesa occorre manifestare nuovamente la volontà, in applicazione della nuova legge nazionale, e quindi seguire la procedura indicata nel paragrafo 'cme dichiarare la Convivenza di fatto'  - La dichiarazione non può essere effettuata da coloro che facciano già parte di una unione civile, i cui effetti non siano cessati al momento della domanda di iscrizione, né dalle persone coniugate fino al momento dell'annotazione dello scioglimento o della cessazione degli effetti civili del matrimonio sull'atto di matrimonio.       | Documentazione da presentare     Gli interessati devono presentare un'apposita dichiarazione sottoscritta da entrambi (v.  modulo allegato alla scheda ) unitamente alle copie dei documenti di identità.  La dichiarazione può essere inoltrata:  - tramite PEC, pec alla casella:   comune.sancascianovp@postacert.toscana.it   , allegando, in alternativa:  a) la copia in formato digitale della dichiarazione, acquisita mediante scansione, sottoscritta con le firme autografe dei dichiaranti, oltre alla copia dei documenti d'identità degli stessi;  b) la dichiarazione sottoscritta con con le firme digitali di entrambi i dichiaranti, unitamente alla copia dei documenti d'identità degli stessi.       | Informazioni     La Legge 20.05.1976, n. 76, in vigore dal 5 giugno 2016, prevede la disciplina delle convivenze di fatto (commi 36-65 dell'Art. 1).       Cancellazione di una Convivenza di Fatto      La cancellazione della Convivenza di fatto può avvenire nei seguenti casi:  - d'ufficio in caso di cessazione della situazione di coabitazione e/o di residenza nel Comune di San Casciano in Val di Pesa di uno o entrambi i componenti della  Convivenza di Fatto o in caso di matrimonio e unione civile;  - su richiesta, qualora vengano meno i legami affettivi di coppia e di reciproca assistenza morale e materiale (cancellazione su domanda di una o di entrambe le parti interessate).  La richiesta di scioglimento della convivenza di fatto (v. modulo allegato alla scheda), unitamente ai documenti di identità dei dichiaranti dovrà essere trasmessa con le stesse modalità previste per l'inoltro della dichiarazione di convivenza.  Nel caso di richiesta di cancellazione di una sola parte interessata, il Comune provvederà a inviare all'altro componente una comunicazione.       | Normativa di riferimento     Legge 20 maggio 2016, n. 76              || Ufficio:    Anagrafe    | Indirizzo:    Via del Cassero 21 - piano terra    | E-mail:     anagrafe@comune.san-casciano-val-di-pesa.fi.it     | Orario di apertura:    dal lunedì al venerdì ore 8.30-12.30; lunedì e giovedì anche 16.00-18.30