- La Mediazione sociale è una pratica che nasce in risposta alla crescita di conflittualità territoriale e cerca di riaprire la comunicazione interrotta e migliorare le relazioni tra le persone, affrontando i conflitti e favorendo percorsi che permettono di trovare soluzioni condivise attraverso il dialogo. Alcuni servizi si occupano nello specifico di conflitti interculturali, altri di problematiche di condominio, altri ancora di conflitti a carattere familiare. - Questi i servizi di mediazioni presenti sul territorio pratese: - Sportello di orientamento legale presso Urp Multiente - In base ad una convenzione sottoscritta tra Comune di Prato e Ordine degli avvocati di Prato è attivo presso l'Urp Multiente uno sportello di informazione e orientamento legale. Lo sportello fornisce al cittadino, con scarse conoscenza giuridiche o difficoltà economiche, la possibilità di un primo incontro di consulenza con un legale. Il servizio è su appuntamento. -   - Sportello condominio della Camera di Commercio di Prato - Lo sportello condominio è un servizio di prima informazione che si propone, con l'ausilio di esperti qualificati, di indicare possibili soluzioni a problemi e - controversie di carattere condominiale - . - Tutte le consulenze sono - gratuite - e vengono effettuate solo su appuntamento. Per presentare domanda occorre inviare l'apposito modulo via mail a - consumatori@po.camcom.it - o via fax al numero 0574 612787 oppure consegnandolo a mano alla Camera di Commercio. -   - Sportello di ascolto "Genitori per sempre" :  - Sportello di ascolto su tematiche relative a separazione e divorzio. - Il servizio, diretto e gratuito, è offerto dal Comune e dall'associazione culturale Co.Me.Te. che, tramite psicoterapeuti, mediatori familiari, counsellor e pedagogisti, è rivolto a persone che per varie ragioni si trovano in contatto con una situazione separativa e ad insegnanti che si trovano a sostenere alunni con genitori che stanno affrontando la separazione o il divorzio.  - 'Genitori per sempre' fornisce informazioni di prima consulenza legale, psicologica e di mediazione familiare e svolge anche una funzione di orientamento, relativo al sistema di servizi presenti sul territorio e sulle possibili risorse attivabili. - Lo sportello si trova in via Roma 26 c/d, Prato. Il servizio è su prenotazione, al 370 3162495. Per informazioni: - comete.prato@gmail.com | Altre informazioni utili : Donne in difficoltà - Data ultima revisione dei contenuti della pagina: 21.07.2020 -