| Informazioni     Successivamente alla stipulazione del contratto il responsabile del procedimento autorizza il direttore dei lavori alla consegna dei lavori. Nel caso in cui ricorrano particolari ragioni di urgenza, tuttavia, è prevista la possibilità di procedere alla consegna stessa subito dopo l'aggiudicazione definitiva divenuta efficace, pur nelle more della stipula del contratto (c.d. consegna sotto le riserve di legge).  Al di fuori di tali ipotesi, la consegna dei lavori deve avvenire entro 45 giorni dalla stipula del contratto,  Qualora la consegna dei lavori avvenga in ritardo per fatto o colpa della stazione appaltante, l'appaltatore può chiedere di recedere dal contratto. Tale richiesta può essere respinta dalla stazione appaltante salvo che il ritardo superi la metà del termine utile contrattuale.     Nel caso di recesso, l'Amministrazione è tenuta a rimborsare tutte le spese contrattuali e quelle effettivamente sostenute e documentate dall'impresa aggiudicataria.  Nel caso invece di mancato intervento dell'appaltatore a ricevere la consegna nel giorno stabilito dal direttore dei lavori, il direttore dei lavori fissa una nuova data e, trascorso inutilmente anche tale nuovo termine, la stazione appaltante ha facoltà di risolvere il contratto ed incamerare la cauzione. Il termine contrattuale per ultimare l'opera decorre comunque dalla prima chiamata.  Tutte le potenziali rivendicazioni e contestazioni derivanti dalla fase di consegna devono essere sollevate dall'appaltatore iscrivendo riserva nel verbale di consegna lavori e riportandola nel registro di contabilità nel momento in cui sia possibile la quantificazione del danno subito.       | Normativa di riferimento     - D.P.R. 207/2010  - D. Lgs. n. 163/2006              || Ufficio:    Gestione Opere Pubbliche    | Responsabile:    Massimo Conti     | Indirizzo:    Via del Cassero n.19 - piano primo - 50026 - San Casciano in Val di Pesa    | Fax:    055 8256354    | E-mail:     m.conti@comune.san-casciano-val-di-pesa.fi.it     | Orario di apertura:    lunedì e giovedì 8.30-12.30 e 16.00-18.30