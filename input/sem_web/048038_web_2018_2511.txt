| Descrizione     Dal 4 luglio 2006 (per effetto dell'entrata in vigore del Decreto Legge n. 223 del 4/7/2006) non è più obbligatoria l'autentica notarile per gli atti relativi alla vendita  e alla costituzione di diritti reali di garanzia  relativi  a  beni mobili registrati, quali automobili, motocicli, rimorchi, imbarcazioni, ecc.       | Documentazione da presentare     - documento di riconoscimento in corso di validità del venditore;  - modello NP-1B (certificato di proprietà).  Sul retro del certificato di proprietà è necessario compilare il riquadro  "T" indicando  - le generalità' dell'acquirente  - il prezzo di vendita       | Costi     Occorre munirsi di una marca da bollo di € 16 da apporre sul certificato di proprietà (art. 1 DPR 26 ottobre 1972, n. 642 e allegato A - Tariffa al medesimo decreto). Per approfondimenti si veda la risoluzione n. 132/E dell'Agenzia delle Entrate del 13/11/2006.       | Informazioni      Modalità di autenticazione   La sottoscrizione deve essere resa dal venditore in presenza del funzionario di anagrafe, il quale accertata l'identità del dichiarante a mezzo di un documento di riconoscimento in corso di validità.  La Direzione Generale della Motorizzazione Civile ha reso noto che, in attesa dell'approvazione dei nuovi modelli PRA, dovrà essere utilizzato lo spazio già previsto per l'autentica notarile barrando i dati nel modo indicato nell'allegato 1 della circolare n. 16090/08/08/01 del 10/07/2006.  L'autentica deve contenere:  - la data e il luogo in cui avviene l'autentica (che deve ovviamente corrispondere con il luogo dove ha sede l'Ufficio);  - il nome, il cognome, il profilo professionale e l'area di inquadramento dell'addetto che ha proceduto all'autenticazione, nonché l'indicazione  dell'Amministrazione di appartenenza;  - la firma leggibile e per esteso dell'addetto che ha proceduto all'autenticazione ed il proprio timbro recante nome e cognome;  - il timbro dell'Ufficio  L'attività dell'impiegato addetto è comunque limitata all'autentica della firma e al controllo che il riquadro T sia completo.  Il sottoscrittore dell'atto deve comprovare la qualità in base alla quale è legittimato ad agire in nome e per conto del venditore, sia nel caso di persone giuridiche (es. amministratori di società), sia nel caso di persone fisiche (es. procura).  Pertanto, nel caso di persone giuridiche è necessario la presentazione della visura camerale che va allegata all'autentica di firma.  *************  Altri soggetti abilitati all'autentica di firma su atti e dichiarazioni aventi ad oggetto beni mobili registrati:  - studi notarili;  - Sportelli Telematici dell'automobilista;  - Uffici Provinciali ACI che gestiscono il PRA;  - Uffici della Motorizzazione Civile (UMC);  - Delegazioni ACI;  - Studi di consulenza automobilistica.      Procedimenti collegati   Con l'autenticazione della firma presso l'Ufficio servizi demografici ed elettorali,  il passaggio di proprietà non è completato in quanto occorrerà chiedere la trascrizione recandosi ad un Pubblico Registro Automobilistico.  In mancanza della trascrizione, il venditore rimane intestatario del veicolo e risponde delle conseguenze collegate al presunto possesso e uso del veicolo (ad es. danni provocati a cose o persone, tasse automobilistiche non versate, violazioni del Codice della Strada).   Per approfondimenti consultare il sito ACI.       | Normativa di riferimento     - Decreto Legge n. 223 del 4/7/2006  - Circolare n. 16090/08/08/01 del 10/07/2006  - DPR 26 ottobre 1972, n. 642  - Risoluzione n. 132/E dell'Agenzia delle Entrate del 13/11/2006  - Codice della Strada              || Ufficio:    Anagrafe    | Responsabile:    Lucia Morabito    | Indirizzo:    Via del Cassero, n.21 - 50026 San Casciano in Val di Pesa    | Fax:    055 8256310    | E-mail:     l.morabito@comune.san-casciano-val-di-pesa.fi.it     | Orario di apertura:    Lunedì e Giovedì 8.30 -12.30 e 16.00 -18.30; Martedì 8.30 - 12.30; Mercoledì e Venerdì 8.30 - 13.30