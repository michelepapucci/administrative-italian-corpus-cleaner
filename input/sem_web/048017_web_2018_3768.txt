Modalità di richiesta   Per la richiesta  di Certificato di Destinazione Urbanistica  (CDU) occorre compilare l'apposito modulo scaricabile dalla presente pagina tematica oppure utilizzare il servizio di richesta online raggiungibile all'indirizzo http://webru.comune.fi.it/webru?group=RU&map=0&certifica=true. La richiesta può essere: 1.      inviata online tramite il servizio raggiungibile all'indirizzo: http://webru.comune.fi.it/webru?group=RU&map=0&certifica=true 2.      inviata tramite PEC all'indirizzo direzione.urbanistica@pec.comune.fi.it allegando la documentazione in formato PDF (o altri formati ammessi) firmata digitalmente. 3.      sottoscritta e consegnata a mano presso l'Ufficio Protocollo  della Direzione Urbanistica, Piazza San Martino 2, piano primo, martedì, mercoledì e venerdì dalle 8,30 alle 12,30. 4.      sottoscritta e inoltrata per posta al Comune di Firenze - Direzione Urbanistica - Servizio Pianificazione Urbanistica,  Piazza San Martino 2 - Firenze.   Per le richieste di CDU finalizzate alla stipula di contratti o altri atti di trasferimento di diritti reali, ai sensi e per gli effetti dell'art.30 DPR 380/2001 il richiedente è tenuto a fornire l'indirizzo PEC del notaio rogante a cui il CDU verrà inviato in via telematica direttamente dalla Direzione Urbanistica per l'espletamento del rogito. Per tutti gli altri usi i CDU sono rilasciati esclusivamente in forma CARTACEA e devono essere ritirati presso la Direzione Urbanistica - Servizio Pianificazione Urbanistica, Piazza San Martino 2, piano primo, stanza 121, martedì e venerdì dalle 10,00 alle 12,00 - giovedì dalle 15,00 alle 17,00. Il rilascio può essere effettuato anche ad altri soggetti delegati al ritiro, purché muniti di delega. Su richiesta è previsto l'invio del CDU per posta (il richiedente è tenuto a fornire busta per l'invio, precompilata e preaffrancata, al momento della presentazione della domanda).      Requisiti del richiedente   La richiesta è sottoscritta dal diretto interessato o dal professionista incaricato. Il rilascio può essere effettuato anche ad altri soggetti delegati al ritiro, purché muniti di delega.     Costi   Per ogni richiesta di certificato di destinazione urbanistica (CDU) il costo è di € 103,00 (diritti di segreteria) + € 32,00 (imposta di bollo).     Tempi   L'ufficio, ai sensi  dell'art. 30 DPR 380/2001,  è tenuto a rilasciare il Certificato di Destinazione Urbanistica (CDU) entro 30 giorni dalla data di richiesta.Si precisa che, nel caso di richiesta di certificati rilasciati in forma cartacea,  per verificare lo stato della pratica, è necessario  rivolgersi direttamente all'ufficio.      Informazioni   Il Certificato di Destinazione Urbanistica (CDU) è previsto al comma 2 dell'art.30 del DPR 380/2001 'Testo Unico delle disposizioni legislative e regolamentari in materia edilizia'. 2. Gli atti tra vivi, sia in forma pubblica sia in forma privata, aventi ad oggetto trasferimento o costituzione o scioglimento della comunione di diritti reali relativi a terreni sono nulli e non possono essere stipulati né trascritti nei pubblici registri immobiliari ove agli atti stessi non sia allegato il certificato di destinazione urbanistica contenente le prescrizioni urbanistiche riguardanti l'area interessata. Le disposizioni di cui al presente comma non si applicano quando i terreni costituiscano pertinenze di edifici censiti nel nuovo catasto edilizio urbano, purché la superficie complessiva dell'area di pertinenza medesima sia inferiore a 5.000 metri quadrati.     Avvertenze   Ai sensi dell'art.40 (L) - Certificati - del DPR 445/2000 'Testo unico delle disposizioni legislative e regolamentari in materia di documentazione amministrativa': 01. Le certificazioni rilasciate dalla pubblica amministrazione in ordine a stati, qualità  personali e fatti sono valide e utilizzabili solo nei rapporti tra privati. Nei rapporti con gli organi della pubblica amministrazione e i gestori di pubblici servizi i certificati e gli atti di notorietà sono sempre sostituiti dalle dichiarazioni di cui agli articoli 46 e 47.  02. Sulle certificazioni da produrre ai soggetti privati è apposta, a pena di nullità , la dicitura: "Il presente certificato non può essere prodotto agli organi della pubblica amministrazione o ai privati gestori di pubblici servizi".           Riferimenti e contatti-    Ufficio Servizio Pianificazione Urbanistica  Referente Arch. Marcella Panetta  Responsabile Arch. Stefania Fanfani  Indirizzo Piazza San Martino 2 - piano primo - stanza 121  Tel Arch. Marcella Panetta 055 2624603 - Geom. Francesco Matteini 055 2624592  E-mail Per l'inoltro delle richieste di CDU direzione.urbanistica@pec.comune.fi.it; Per informazioni sullo stato delle pratica accettazione.richiesta.cdu@comune.fi.it; marcella.panetta@comune.fi.it; francesco.matteini@comune.fi.it  Orario di apertura martedì e venerdì dalle ore 10 alle ore 12 - giovedì dalle ore 15 alle ore 17            FEEDBACK  			 Aiutaci a migliorare! La tua opinione è molto importante! Se vuoi puoi lasciare un commento alla scheda che stai consultando per aiutarci a migliorare il contenuto delle informazioni. Clicca sul pulsante "Lascia feedback" sotto questo messaggio. Grazie!					Lascia un feedback																	Lascia il tuo feedback 				I campo con * sono obbligatori.																																		Valutazione *																																									 										Positivo																																				 										Neutro																																				 										Negativo																																																																													Telefono					 						 	E-mail					 																	Commento *					 						 					      									Invia										                               Allegati