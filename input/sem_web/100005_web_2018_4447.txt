| Che cos'è : Al fine di prevenire il sorgere di situazioni di degrado urbano, i proprietari di immobili commerciali posti all'interno delle mura cittadine, e temporaneamente sfitti, sono tenuti a custodire e mantenere il fondo attraverso le seguenti attività: - Pulizia costante delle saracinesche, delle vetrine, degli spazi compresi tra le serrande a maglie tubolari e le entrate, nonché degli spazi rientranti non protetti da serrande. - Oscuramento delle vetrine attraverso modalità e materiali (tipo cartoncino di colore neutro, chiaro) tali da rispettare il decoro estetico delle vie del Centro. - Divieto di affissione esterna e interna alle vetrine, di manifesti, volantini, post-it e avvisi vari, fogli di giornale e simili, fatta eccezione per le comunicazioni di trasferimento dell'attività commerciale in altro luogo e di offerta in locazione del fondo. - Rimozione delle insegne degli esercizi cessati, con ripristino dello stato dei luoghi. - Le disposizione sono contenute nell'art. 26 lettera C del Regolamento per il commercio. | Altre informazioni utili : Regolamento per il commercio nella Città di Prato: attività di vendita in sede fissa - Data ultima revisione dei contenuti della pagina: 25.07.2019 -