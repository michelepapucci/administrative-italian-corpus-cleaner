| Descrizione      SCHEDA IN CORSO DI AGGIORNAMENTO A.S. 2020-2021   STIAMO PROVVEDENDO A INFORMATIZZARE LE PROCEDURE SIA PER L'ISCRIZIONE SCOLASTICA SIA PER IL SERVIZIO MENSA, OLTRE A QUELLE PER I PAGAMENTI CON PAGOPA. 	LE ATTUALI MODALITÀ DI PAGAMENTO RIMANGONO VALIDE ESCLUSIVAMENTE PER L'ANNO SCOLASTICO 2019-2020.       | Modalità di richiesta      Per semplificare le procedure per l'anno scolastico 2020/21, non occorre effettuare l'iscrizione al servizio di refezione scolastica  per ogni ciclo scolastico, ma sarà ritenuta valida l'iscrizione effettuata alla scuola. Pertanto, l'Ufficio Scuola comunale ha trasmesso gli elenchi degli iscritti delle scuole, nel rispetto della normativa sulla privacy, direttamente alla società di ristorazione Siaf Spa, che gestisce il servizio, per l'elaborazione di quanto dovuto ai genitori per i pasti consumati. 	Solo per le nuove iscrizioni nel corso dell'anno scolastico contattare direttamente l'Ufficio Scuola (recapiti in calce).       | Requisiti del richiedente     L'Amministrazione Comunale garantisce il Servizio Refezione Scolastica ai bambini dei nidi e ai bambini e ragazzi delle scuole dell'infanzia, delle scuole primarie e delle scuole secondarie di I grado presenti sul territorio comunale.  Sulla pagina facebook del Comune è pubblicato il menù giornaliero. 	 	 N.B.  I bambini che frequentano i nidi hanno l'iscrizione automatica al servizio mensa.       | Costi      Le spese per la mensa scolastica sono detraibili.  Nella dichiarazione dei redditi, è possibile richiedere le detrazioni fiscali per le spese del servizio di refezione scolastica sostenute nell'anno solare precedente (Legge 107/2015 e Decreto del Presidente della Repubblica 917/1986 e successive modifiche). Per usufruire delle detrazioni, sono sufficienti le copie delle ricevute di pagamento con l'indicazione dei dati dell'intestatario e dell'alunno e della causale "mensa scolastica". In caso di smarrimento o di ricevute incomplete, può essere richiesta un'attestazione sostitutiva rivolgendosi all'Ufficio Scuola del Comune o alla Siaf Spa.   Il costo del pasto varia in base all'Isee , che viene calcolato tenendo conto del reddito, della situazione patrimoniale e del numero di componenti della famiglia e sottoposto a controlli di legge.  Dal 1° settembre 2017 sono in vigore le nuove tariffe confermate anche dalla delibera comunale n. 161 del 21 novembre 2019:  	 		 			 Fascia Isee di riferimento 			 Tariffa 			 2° e 3 ° figlio e successivi (famiglie con 3 o più figli iscritti al servizio) 		 		 			 Fino a € 6000,00 (utenti Servizi Sociali) 			 Esonero (solo con attestazione Servizi Sociali) 			 Esonero 		 		 			 Fino a € 6000,00 			 € 1,50 (senza attestazione Servizi Sociali) 			 € 1,00 		 		 			 Da € 6000,01 a 12000,00 			 € 3,00 			 € 2,50 		 		 			 Da € 12000,01 a 18000,00 			 € 3,50 			 € 3,00 		 		 			 Da € 18000,01 a 24000,00 			 € 4,50 			 € 3,50 		 		 			 Da € 24000,01 a 30000,00 			 € 5,00 			 € 4,00 		 		 			 Oltre € 30000,01 o senza Isee 			 € 5,30 			 € 4,50 		 	    Si evidenzia che  per 1° figlio si intende quello che consuma più pasti; per 2° figlio quello che consuma meno pasti dopo il primo. 	È prevista, inoltre, la tariffa di € 3,00 a pasto per famiglie con figli portatori di handicap, solo CON attestazione dei Servizi Sociali e con indicatore Isee fino a € 24.000,00. 	Per ottenere la certificazione Isee, è possibile rivolgersi ad un Caaf (elenco allegato a lato della pagina). 	 La dichiarazione Isee presentata nel mese di settembre resta valida per tutto l'anno scolastico. 	L'applicazione della tariffa agevolata decorre dalla data di presentazione della dichiarazione Isee in corso di validità (attestazione rilasciata dal Caaf); in caso di non presentazione della dichiarazione Isee, sarà applicata la tariffa massima.   	Considerato che, per ottenere la nuova attestazione Isee, i tempi non sono immediati, in quanto intercorrono in media 15 giorni tra la Dsu (dichiarazione sostitutiva unica) e il rilascio della effettiva attestazione Isee, si consiglia di rivolgersi ai Caaf con un congruo anticipo.  N.B. STIAMO PROVVEDENDO A INFORMATIZZARE LA PROCEDURA PER L'ACQUISIZIONE AUTOMATICA DELL'ATTESTAZIONE ISEE DIRETTAMENTE DAL SITO INPS (ISTITUTO NAZIONALE PREVIDENZA SOCIALE).       | Informazioni      Organizzazione del Servizio  	La gestione del Servizio è affidata alla Siaf (Servizi Integrati Area Fiorentina), azienda costituita dal Comune di Bagno a Ripoli, dalla Asl 10 e da un socio privato. 	Da settembre 2004, oltre alla Cucina Centralizzata di Via Don Perosi a Bagno a Ripoli, sono in funzione anche tre terminali di cottura nelle scuole di Rimaggio, Croce e Grassina. 	 	 Finalità e obiettivi del Servizio Refezione Scolastica e Menù  	Una corretta educazione alimentare è essenziale per indurre corrette abitudini alimentari sin dall'età scolare e gioca un ruolo fondamentale nel periodo evolutivo, non solo sullo stato di salute, ma anche sullo sviluppo neuro-psico-fisico. 	Inoltre, una sana alimentazione è la miglior prevenzione verso patologie derivanti da errori alimentari. 	I criteri alla base di un servizio refezione di qualità partono dalla scelta delle materie prime. Vengono utilizzati alimenti di prima qualità, in buona parte biologici e/o di filiera corta (frutta, verdura fresca, pasta, pane, riso, orzo, legumi), carne italiana, olio extravergine di oliva, formaggio Parmigiano Reggiano Dop, prosciutto crudo di "Parma" Dop. 	Nella produzione delle pietanze, non vengono utilizzati alimenti semilavorati, i pomodori pelati sono l'unico prodotto in scatola e sono di provenienza italiana garantita, i formaggi freschi non presentano additivi e alcuni sono di origine biologica. 	I menù sono diversificati rispetto all'età e vengono modificati ogni due/tre mesi (sono scaricabili ai sottostanti link). 	Inoltre, ai bambini della scuola dell'infanzia e primaria, è fornita la merenda, che è diversa tutti i giorni della settimana. 	 	 Dieta speciale  	La dieta speciale può essere richiesta sia per motivi di salute sia per motivi culturali/ religiosi. La richiesta di dieta speciale dovrà essere inoltrata tramite apposito modulo, che potrà essere scaricato al sottostante link o richiesto all'Ufficio Relazioni con il Pubblico (Urp) o all'Ufficio Scuola e consegnato all'Ufficio Scuola negli orari di apertura al pubblico. 	Diete speciali per motivi di salute: al modulo dovrà essere allegata certificazione medica. La dieta speciale sarà attivata entro 3 giorni dalla data di consegna della documentazione all'Ufficio Scuola. La sospensione della dieta speciale potrà avvenire dietro presentazione di richiesta scritta da parte di un genitore. 	Nell'eventualità di una momentanea indisposizione del bambino che abbia avuto disturbi sanitari giudicati lievi dalla famiglia e tali da non pregiudicare la possibilità di frequentare la scuola, c'è la possibilità di chiedere un menù definito "in bianco" tramite il personale della scuola addetto alla segnalazione dei pasti in cucina. Questa richiesta può essere avanzata senza presentazione di certificato medico e può valere per un massimo di tre giorni. 	        | Avvertenze      MODALITÀ DI PAGAMENTO  	Il Comune di Bagno a Ripoli, in collaborazione con Siaf Spa, ha introdotto per gli alunni frequentanti le scuole dell'infanzia, primarie e secondarie di I grado, un sistema informatizzato di rilevazione delle presenze mensa e di comunicazione dei relativi importi alle famiglie.  PER L'ANNO SCOLASTICO 2020/21 STIAMO PROCEDENDO A MODIFICARE LE MODALITÀ DI PAGAMENTO IN FAVORE DI PAGOPA E SOLO PER L'ANNO SCOLASTICO 2019/20 VALGONO ANCORA LE SEGUENTI MODALITÀ DI PAGAMENTO: 	È possibile pagare la mensa presso esercizi convenzionati o online o con bonifico. 	In tutti i casi: 	1. il genitore intestatario (uno per nucleo familiare) riceve una carta magnetica, sulla quale sono memorizzati e giornalmente aggiornati i dati del/dei proprio/i figlio/i 	2. dopo la prima settimana di ogni mese, il genitore riceve via sms sul proprio cellulare un messaggio che lo informa del numero dei pasti consumati nel mese precedente e a quanto ammonta l'importo che dovrà pagare; chi non avesse ancora comunicato il proprio numero di cellulare può farlo inviando il modulo (vedi allegato sotto) via fax al n° 055 631436 o consegnandolo presso Siaf, Via Don Lorenzo Perosi 2, Bagno a Ripoli    Pagamento presso esercizi convenzionati con carta magnetica:   	a) per effettuare il pagamento della mensa, il genitore, o chi per lui, può recarsi presso uno dei centri convenzionati scelti tra alcuni degli esercizi commerciali presenti nel territorio (cartolerie, banche, farmacie etc.); segue elenco a fondo pagina 	b) qui, presentando la carta magnetica e indicando l'operazione da effettuare (pagamento mensa scolastica, mese di......, importo € ......), può pagare, con bancomat o con carta di credito l'importo dovuto 	c) l'incaricato alla riscossione, che riceve la carta dal genitore, la "striscia" in un apposito POS che rilascia uno scontrino di avvenuto pagamento; lo scontrino è valido come RICEVUTA, pertanto, come prima avveniva con il bollettino postale, deve essere conservato 	  CONTROLLARE sempre   che sulla ricevuta sia riportato TRANSAZIONE ACCETTATA: solo in questo caso infatti il pagamento è andato a buon fine. 	   	Scadenza dei pagamenti:  	Una volta ricevuto l'sms, c'è tempo tutto il mese per effettuare il pagamento. 	Chi avesse dimenticato di pagare nei tempi previsti riceverà nel mese successivo un messaggio di sollecito (sms o cartaceo), superati i tre solleciti la gestione degli insoluti sarà inviata alla Tesoreria del Comune che, effettuate le dovute verifiche, avvierà procedura di iscrizione al ruolo. 	  	 Elenco esercizi commerciali presso i quali si può pagare la mensa; è possibile pagare presso i negozi convenzionati pagando con bancomat o carta di credito:  	    1) Farmacia di Bagno a Ripoli, Via Roma n° 152/154, 50012 Bagno a Ripoli 	    2) Noi Due Intimo-Abbigliamento Uomo Donna Bambino, Via Roma n° 105 Bagno a Ripoli 	    3) Edicolandia, Via Chiantigiana 106/108 50012 Grassina 	    4) Libri & Giornali, P.za Umberto I, 50012 Grassina 	    5) Farmacia Dr.ssa Baggiani, Via di Rimaggio 30 Loc. Rimaggio 	    6) Tabaccheria Ricevitoria Scaccomatto, Via Kassel 15, Firenze 	    7) Rettori Abbigliamento e Biancheria, Via Peruzzi 16 Antella FI 	 	Note: 	Il sistema di pagamento a mezzo carta magnetica nei negozi non ha costi aggiuntivi, l'importo è calcolato in base alla tariffa assegnata relativa alla propria fascia di reddito per il numero di pasti effettivamente consumati. Utilizzando invece il pagamento Online, è addebitata una commissione pari al 2% dell'importo che si andrà a pagare. 	Per l'eventuale riscontro sulle presenze, è possibile contattare direttamente Siaf Spa. 	    Pagamento con Bonifico  	È possibile pagare mezzo bonifico c/c postale n. 1038903264 IBAN IT 50Y0 7601028 00 00 1038903264 intestato a 'Comune di Bagno a Ripoli Refezione scolastica Serv. Tes'. Indicare OBBLIGATORIAMENTE in causale nome cognome alunno, mese/anno di riferimento, nome cognome intestatario mensa (genitore/tutore).   Pagamento on line  	È possibile pagare online collegandosi al link in alto a questa pagina. 	 	Una volta effettuato il pagamento online, inviare email di avviso di avvenuto pagamento indicando nome cognome genitore intestatario mensa, nome cognome alunno, mese/anno di riferimento mensa pagata all'indirizzo: emanuela.morandi@comune.bagno-a-ripoli.fi.it. 	    Pagamento con bollettino postale  	È possibile pagare con bollettino postale c/c postale n. 1038903264 intestato a 'Comune di Bagno a Ripoli Refezione scolastica serv. Tes'(pagabile in contanti, bancomat, carta di credito). Compilare OBBLIGATORIAMENTE il bollettino in ogni sua parte, indicando nome cognome alunno, mese/anno di riferimento, nome cognome intestatario mensa (genitore/tutore). 	 	Per ulteriori informazioni:  	 Comune di Bagno a Ripoli - Ufficio Scuola - Via Fratelli Orsi, 22 - Bagno a Ripoli 055 6390363-383 	 Siaf Spa - Refezione Scolastica - Via Don L. Perosi 2 Bagno a Ripoli 055 632249 		                || Ufficio:    Ufficio Scuola - Sezione Refezione Scolastica    | Referente:    Amministrazione: Emanuela Morandi - Assistente tecnico: Michelina Vigliucci    | Responsabile:    Sandra Falciai    | Indirizzo:    Via Fratelli Orsi, 22 - 50012 Bagno a Ripoli    | Tel:    055 6390363     | Fax:    055 6390403    | E-mail:     emanuela.morandi@comune.bagno-a-ripoli.fi.it - michela.vigliucci@comune.bagno-a-ripoli.fi.it     | Orario di apertura:    Cliccare link esterno