| Descrizione     Il Comune di Tavarnelle Val di Pesa bandisce ogni anno il PREMIO DOMENICO CRESTI detto IL PASSIGNANO       | Informazioni     Il premio che prende il nome  dal noto pittore tardo manierista nato nel 1559 a Passignano, una frazione del Comune di Tavarnelle, è riservato ai cittadini che si sono particolarmente distinti per il loro impegno in campo culturale, sportivo, economico, sociale e nella solidarietà. Il premio viene attribuito alle persone o alle associazioni del Comune di Tavarnelle Val di Pesa e consiste in un riconoscimento accompagnato da un documento recante le motivazioni dell'assegnazione. Il premio viene assegnato da un'apposita Commissione giudicatrice, composta da sette membri, ad un massimo di tre candidati. I nominativi dei candidati possono essere proposti dal Sindaco, dal Presidente del Consiglio Comunale, dalle Associazioni o gruppi di volontariato, da singoli cittadini residenti nel Comune. Qualora il proponente sia un singolo cittadino, le motivazioni dovranno essere tali da dimostrare l'impegno del candidato in attività volte al bene della collettività. Non sono ammesse autocandidature. Le candidature al Premio si redigono in carta semplice e dovono contenere:  - La qualifica del proponente  - I dati anagrafici del candidato  - Il profilo del candidato e della sua azione di impegno nei campi per cui si è istituito il premio  - La motivazione della proposta di candidatura  La cerimonia di premiazione ha luogo in occasione delle iniziative di celebrazione della festa di S. Lucia, patrona di Tavarnelle Val di Pesa.              || Ufficio:    Ufficio Cultura e Sport    | Referente:    Francesca Rosi    | Responsabile:    Gianna Magnani    | Indirizzo:    Piazza Matteotti n. 39 Tavarnelle Val di Pesa    | Tel:    055 8050837     | Fax:    055 8076657    | E-mail:     cultura@comune.tavarnelle-val-di-pesa.fi.it, f.rosi@barberinotavarnelle.it     | Orario di apertura:    Martedì e giovedi 8.30 - 13.00 e 15.30 - 19.00