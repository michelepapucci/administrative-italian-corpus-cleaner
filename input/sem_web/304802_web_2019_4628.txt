| Descrizione     E' un progetto finalizzato a promuovere la solidarietà tra le generazioni, il sostegno, la cura e l'inserimento sociale degli anziani soli e lo sviluppo di interventi flessibili, rispondenti alle reali esigenze della popolazione anziana priva dell'aiuto dei familiari.  La gestione del progetto è affidata al Servizio Sociale del Comune e si basa sulla individuazione di singoli o famiglie riconosciuti idonei e disponibili ad assumere l'impegno di rispondere alle esigenze dei soggetti loro affidati dietro corresponsione di un contributo economico mensile di modesta entità.  La realizzazione di un progetto di affido, oltre a favorire la permanenza dell'anziano nel proprio contesto ambientale, consente allo stesso di poter contare su una persona o su un nucleo familiare di riferimento con il quale stabilire un rapporto affettivo e di fiducia reciproci. Tale servizio si concretizza in interventi rivolti ad anziani soli che necessitano di cura, assistenza, compagnia e disbrigo pratiche. E' prevista la possibilità di attivare un progetto di affido sia in favore di persone ancora autosufficienti o parzialmente autosufficienti, sia in favore di anziani non autosufficienti.  L'accesso al servizio è successivo alla presa in carico da parte del Servizio Sociale ed alla definizione del relativo Progetto Assistenziale Personalizzato.  I cittadini non conosciuti dal Servizio devono rivolgersi al Segretariato Sociale Professionale. 	Le persone già seguite dal Servizio Sociale chiedono appuntamento all'Assistente Sociale di  riferimento.       | Informazioni     Lo Sportello 'Punto Insieme' è aperto nei seguenti orari:   BARBERINO TAVARNELLE  	Martedì  ore 15.00 - 17.30 	Giovedì ore 9.30 - 12.00 	presso il Distretto sociosanitario 'Il Borghetto' (I° piano) Via Naldini n. 44 a Tavarnelle Val di Pesa 	Tel 055 8050820 	e-mail  punto_insieme@barberinotavarnelle.it    GREVE IN CHIANTI  	Lunedì 15.00 - 17.30 	Mercoledì 9.00 - 11.30 	Piazza Matteotti 8 	Tel. 055 8545277 	email  assistenti.sociali@comune.greve-in-chianti.fi.it    SAN CASCIANO in VP  	Lunedì 9.30 - 12.00 	Giovedì 14.30 - 17.00 	presso Via della Volta n. 4 	Tel 055 8256212 	email  puntoinsieme@comune.san-casciano-val-di-pesa.fi.it   In questi orari un opertatore specializzato riceverà utenti che si rivolgono ai servizi sociali per la prima volta, senza appuntamento.  Gli assistenti sociali ricevono le persone già seguite dal Servizio Sociale solo su appuntamento.              || Ufficio:    Area Servizi alla Persona    | Referente:    Vedere i contatti nella sezione "Informazioni"    | Responsabile:    Lucia Frosini