| Informazioni     L'Ufficio Sport ha i seguenti compiti:   Organizzazione corsi di attività motorio-ricreative per bambini e adulti . Il servizio è affidato in gestione a un'associazione sportiva individuata attraverso apposite procedure di gara e prevede l'organizzazione di attività nei seguenti àmbiti e per i seguenti soggetti:  	 fitness adulti - pilates, yoga, ginnastica adulti, ginnastica terza età 	 centro motorio bambini - attività corporea bambini per fasce d'età (4/5-6/8)   Si svolge generalmente in orario extrascolastico, negli spazi-palestra annessi alle scuole del territorio in relazione alla disponibilità degli ambienti.  Per gli utenti di tutte le età che vogliono praticare uno sport o che semplicemente hanno voglia di "muoversi" nelle palestre e impianti sportivi comunali, l'Ufficio Sport è a disposizione per qualsiasi informazione.  Realizzazione, in collaborazione con gli Istituti scolastici, di  progetti di potenziamento delle attività ludico-motorie e sportive  rivolte ai bambini delle classi seconde e terze delle scuole primarie presenti nel territorio di Bagno a Ripoli.  Realizzazione, in collaborazione con i genitori e gli Istituti scolastici, del  Progetto PEDIBUS  (rivolto ai bambini della scuola primaria) .  Il progetto si propone di dare un contributo attivo al miglioramento della qualità della vita della nostra comunità e dei bambini. È un'occasione per consentire loro la possibilità di fare un'esperienza di autonomia, di sviluppare l'autostima e di prevenire l'obesità. Promuovere l'andare a scuola a piedi è un modo per cercare di rendere il territorio più vivibile, meno inquinato e pericoloso.         Concessione in uso a società di palestre comunali per svolgimento attività sportive   (in orario extrascolastico).  Gli utenti di questo servizio sono prevalentemente le associazioni sportive del territorio. L'Ufficio Sport, sulla base del regolamento comunale e della stipula di una specifica convenzione, assegna annualmente degli spazi sportivi alle società che presentano richiesta. Per maggiori dettagli (requisiti e modalità di accesso, costi, ecc. consultare la scheda specifica - vedi link).  Per visualizzare il Regolamento cliccare su Amministrazione Trasparente sulla home page del sito web del Comune di Bagno a Ripoli, Disposizioni generali, Atti generali.  È inoltre attiva la collaborazione con le associazioni sportive durante tutto l'arco della stagione sportiva anche per la realizzazione di iniziative di promozione, come, ad esempio, la Festa dello sport per tutti, che si tiene ogni anno generalmente nel mese di settembre.   Organizzazione di centri estivi diurni per bambini della scuola dell'infanzia e della scuola primaria.  Il servizio è affidato in gestione a un'associazione individuata attraverso apposite procedure di gara e prevede l'organizzazione di attività che garantiscano un programma (rivisto annualmente) di valore ludico-educativo. L'amministrazione si riserva ogni anno di valutare la possibilità di realizzazione di centri invernali (periodo vacanze natalizie) per bambini della scuola dell'infanzia e della scuola primaria. Il bando per le iscrizioni ai centri estivi, con le relative informazioni di dettaglio, viene pubblicato sul sito del Comune generalmente nel mese di aprile.   Impianti sportivi comunali.  L'Ufficio tiene rapporti con le associazioni affidatarie delle strutture; tali rapporti sono regolati dalla stipula di specifiche convenzioni, in ottemperanza alla normativa regionale vigente.              || Ufficio:    Sport    | Referente:    Francesca Gaeta    | Responsabile:    Sandra Falciai - Dirigente Area 3 Neri Magli    | Indirizzo:    Via Fratelli Orsi, 22 - 50012 Bagno a Ripoli    | Tel:    055 6390365    | Fax:    055 6390364    | E-mail:     francesca.gaeta@comune.bagno-a-ripoli.fi.it     | Orario di apertura:    Clicca sul link esterno