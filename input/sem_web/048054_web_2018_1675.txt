| Descrizione         Si informano le strutture ricettive che la normativa regionale sulle piscine ad uso natatorio, già modificata  con L.R. 84/2014 (Modifiche alla L.R. 8/2006) e successivo D.P.G.R. 54/R/2015 (Modifiche al D.P.G.R. 23/R/2010 regolamento di attuazione della L.R. 8/2006), ha subito ulteriori variazioni e integrazioni con      L.R. 23/2016   .            | Informazioni        Il termine di adeguamento alle disposizioni per le piscine definite   'esistenti',   ovvero gli impianti per i quali è stato conseguito il titolo autorizzativo edilizio conforme alla normativa con data     antecedente     all'entrata in vigore del regolamento regionale (   20 marzo 2010   ), è stato spostato dal 31 Marzo 2016 al    31 Dicembre 2016.       Le piscine '  esistenti',     di cui sopra, limitatamente ai requisiti oggetto di deroga definitiva ai sensi del regolamento regionale, hanno avuto tempo fino al   30 settembre 2015   per presentare   istanza di deroga al SUAP   del comune ove ha sede l'impianto; la deroga può essere concessa dal comune, previa acquisizione del parere dell'azienda USL competente, applicando una riduzione del numero massimo dei bagnanti definito dal regolamento regionale di cui all'articolo 5, rapportata alle carenze dell'impianto sulla base di linee guida adottate dalla Giunta regionale.         Infine, si fa presente a tutti i titolari delle strutture ricettive, che hanno conseguito un titolo autorizzatorio edilizio per la realizzazione dell'impianto natatorio in data    successiva al 20 marzo 2010   , che occorre presentare al Comune SCIA di avvio attività e procedere all'adeguamento, qualora l'impianto non rispetti i requisiti stabiliti dalla normativa vigente. Si porta alla Vs. attenzione che l'assenza di tale adempimento comporta una sanzione amministrativa da €. 500,00 ad €. 6.000,00 oltre alla chiusura immediata dell'impianto.               || Ufficio:    Ufficio Sviluppo Economico e SUAP    | Referente:    Federica Lisi - Ilenia Ferrini    | Responsabile:    Gianna Magnani    | Indirizzo:    Piazza Matteotti n. 39 Tavarnelle Val di Pesa    | Tel:    055 8050822 - 055 8050848    | Fax:    055 8050818    | E-mail:     f.lisi@comune.tavarnelle-val-di-pesa.fi.it - i.ferrini@comune.tavarnelle-val-di-pesa.fi.it     | Orario di apertura:    martedi 15.30 - 18.30 giovedì 9.00 - 13.00 venerdì 10.00 - 13.00 (solo su appuntamento)