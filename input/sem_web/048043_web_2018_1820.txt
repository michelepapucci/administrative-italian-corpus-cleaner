| Descrizione | Dal 1997 la refezione scolastica nel nostro comune è affidata a Qualità & Servizi S.p.a.. Qualità & Servizi nasce come società per azioni mista pubblico privata nel 1996 per poi diventare interamente pubblica dal 2007. I soci sono il Comune di Sesto Fiorentino, il Comune di Campi Bisenzio e il Comune di Signa.  Il principale centro di cottura è a Calenzano dove ogni giorno vengono prodotti, per le mense scolastiche di Campi Bisenzio, Sesto Fiorentino e Signa, una media di 6.800 pasti. Il centro cottura di Villa Solaria e quelli presso i nidi comunali di Sesto Fiorentino e di Campi Bisenzio servono le rispettive strutture: 150 pasti al giorno per la residenza sanitaria e circa 300 per i bambini dei suddetti asili nido.  In ogni centro cottura Qualità & Servizi cura l'intera filiera produttiva dal ricevimento della merce e dal suo stoccaggio, alla preparazione dei pasti fino al trasporto e alla gestione del servizio di refezione dentro le scuole.  I processi produttivi e le procedure di controllo hanno permesso a Qualità & Servizi di ottenere nell'anno 2000 la certificazione di qualità del proprio sistema di gestione aziendale, rinnovata a Novembre 2009 con l'Ente TUV-Sud Italia, leader nella certificazione di qualità nel settore agroalimentare. Le certificazioni sono soggette ad audit annuali sia interni che esterni, da parte dell'Ente di Certificazione, che garantiscono il mantenimento costante dei parametri di qualità raggiunti.  I menù proposti vengono predisposti da una dietista in modo da rispettare i corretti principi nutrizionali dei piccoli utenti e sottoposti al necessario parere Asl.  Il cibo che viene somministrato è soggetto a controlli di qualità effettuati, oltre che dall’Azienda, dall'Ufficio Servizio Scolastico con sopralluoghi settimanali nei vari plessi e dagli assaggiatori delle Commissioni Mensa e assaggio presenti in ogni scuola.     Per usufruire del servizio è necessaria l'iscrizione. Il modello per l'iscrizione è scaricabile dal sito o reperibile presso l'Ufficio Servizio Scolastico e/o la Direzione Didattica. L'iscrizione viene effettuata, di norma, al momento della richiesta di iscrizione alla scuola ed il relativo modello deve essere riconsegnato all’Ufficio Servizio Scolastico.  Per particolari necessità di carattere medico e/o religioso è possibile usufruire di pasti speciali, previa domanda da consegnare all'Ufficio Servizio Scolastico in orario di apertura al pubblico.         | Tempi | Le iscrizioni on-line del servizio refezione scolastica saranno attive dal: 16/01/2018 al 30/06/2018               Servizi On-Line                Iscrizioni on-line ai servizi scolastici e consultazione conto elettronico dei servizi scolastici                             |          |   Refezione Scolastica     |   Ufficio:    Servizio scolastico     |   Referente:    Ilaria Bargioni, Lucia Manetti, Alessio Baldini, Barbara Conti, Meucci Cecilia      |   Responsabile:    Roberta Pulcinelli     |   Indirizzo:    Via Gramsci, 282     |   Tel:    0554496606 - 0554496614 - 055 4496615 - 0554496616      |   Fax:    0554496643     |   E-mail:    scuola@comune.sesto-fiorentino.fi.it     |   Orario di apertura:    Lunedi ore 8,30 - 13,30; Martedì ore 15,00 - 18,00 Mercoledì ore 8,30 - 13,30; Giovedì ore 15,00 - 18,00