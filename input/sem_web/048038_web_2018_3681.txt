| Descrizione     I cittadini stranieri possono validamente contrarre matrimonio in Italia sia con  rito civile  italiano che con  rito religioso  valido agli effetti civili, secondo i culti ammessi nello Stato.       | Modalità di richiesta     	 Se lo straniero è residente o domiciliato in Italia, sono necessarie le  Pubblicazioni di matrimonio . 	 Se i nubendi sono entrambi stranieri, non residenti né domiciliati in Italia, anziche' richiedere le Pubblicazioni di matrimonio, dovranno sottoscrivere un verbale nel quale dichiarano che non esistono fra di loro impedimenti di parentela, affinita', adozione o affiliazione, ne' altri impedimenti ai sensi degli artt. 85, 86, 87 e 88 del Codice Civile. Il Verbale viene sottoscritto, previo appuntamento con l'Ufficio dello Stato Civile, almeno tre giorni prima del matrimonio presentando i documenti necessari 	 I cittadini stranieri che non conoscono la lingua italiana dovranno essere assistiti, sia per la dichiarazione di assenza di impedimenti, sia durante la celebrazione del matrimonio stesso, da un interprete che conosca bene la lingua italiana, il quale dovrà prestare giuramento davanti all'Ufficiale dello Stato Civile di bene e fedelmente adempiere all'incarico che gli viene affidato. La presenza dell'interprete è necessaria anche qualora siano i testimoni a non conoscere la lingua italiana.    L'interprete non viene fornito dal Comune di San Casciano in Val di Pesa, per cui è interesse degli sposi provvedere per tempo ad individuare tale figura.   Per la celebrazione del matrimonio vedere la sezione  "Matrimonio civile"  oppure  "Matrimonio Religioso"        | Requisiti del richiedente     Essendo le condizioni per contrarre matrimonio regolate dalla legge nazionale del Paese di appartenenza, il documento fondamentale per la celebrazione del matrimonio dello straniero in Italia è il nulla osta, rilasciato ai sensi dell'art.116 del Codice Civile Italiano, dalla competente Autorità del Paese d'origine o documenti equivalenti rilasciati in base a specifici accordi o convenzioni internazionali. 	Il Nulla-osta deve contenere i seguenti dati:  	 L'indicazione che non vi sono impedimenti al matrimonio secondo le leggi dello Stato di appartenenza; 	 Cognome e nome; 	 Luogo e data di nascita; 	 generalità del padre; 	 generalità della madre; 	 Cittadinanza; 	 Residenza (se il cittadino è iscritto all'Anagrafe di un Comune italiano va indicato detto Comune come residenza; se invece il cittadino non è iscritto in alcuna Anagrafe italiana va indicato il Comune estero di residenza); 	 Stato civile (celibe, vedovo o divorziato): per la donna divorziata occorre la data di scioglimento del matrimonio, per la donna vedova occorre la data di morte del precedente marito. Per entrambe, se di stato libero (divorziata o vedova) da meno di 300 giorni, occorre L'AUTORIZZAZIONE DEL TRIBUNALE (art.116 c.2 e 89 Codice Civile). La donna divorziata deve contattare comunque l'Ufficio al fine di stabilire se necessita o meno dell'Autorizzazione del Tribunale.   Nota: qualora il nulla-osta non comprenda le generalità dei genitori è necessario presentare l'atto di nascita.  Il nulla osta al matrimonio può essere rilasciato:  	 Dall'Autorità dell'Ambasciata o del Consolato dello Stato di appartenenza in Italia, la cui firma deve essere legalizzata in Prefettura per gli Stati che non hanno aderito alle Convenzioni che ne prevedono l'esenzione. Sono esenti dalla legalizzazione i seguenti Stati: Austria, Belgio, Bosnia-Erzegovina, Cipro, Croazia, Danimarca, Estonia, Francia, Germania, Gran Bretagna, Grecia, Irlanda, Liechtenstein, Lussemburgo, Macedonia, Norvegia, Paesi Bassi, Polonia, Portogallo, Repubblica Ceca, Repubblica Moldova, Romania, Serbia-Montenegro, Slovenia, Spagna, Svezia, Svizzera, Turchia. 	 Dall'Autorità competente dello Stato di appartenenza, nel caso che la normativa dello Stato estero lo permetta (accertarsi della competenza contattando il Consolato o l'Ambasciata in Italia). I documenti rilasciati all'estero devono essere tradotti in lingua italiana e legalizzati dall'Autorità italiana nello stesso Stato estero (Consolato o cancelleria consolare dell'Ambasciata d'Italia) o mediante apostille  dagli organi preposti dai paesi aderenti alla Convenzione dell'Aja del 5/10/1961, a meno che non ci siano disposizioni diverse. Se la traduzione viene fatta all'estero anche la firma del traduttore va legalizzata nelle forme descritte. Paesi che prevedono questa casistica sono: Finlandia, Lituania, Norvegia, Polonia, Svezia e Regno Unito.        | Documentazione da presentare     	 passaporto valido; 	 nulla-osta al matrimonio o certificazione sostitutiva del nulla-osta prevista da apposite convenzioni/accordi tra Stati; 	 copia del documento dell'interprete (se necessario);   Tutti i documenti devono essere prodotti in originale.  I documenti formati all'estero dovranno essere in tradotti in italiano (o redatti su modelli plurilingue previsti da apposite convezioni) e legalizzati.  Per la verifica dei dati è necessario trasmettere almeno due settimane prima del matrimonio, copia di tutta la documentazione, anche via email.       | Informazioni     Disposizioni per determinati paesi sul nulla-osta: 	I cittadini dei Paesi  AUSTRIA, GERMANIA, LUSSEMBURGO, PAESI BASSI, PORTOGALLO, SPAGNA, SVIZZERA, TURCHIA, REPUBBLICA DI MOLDOVA  aderenti alla Convenzione di Monaco del 05/09/1980, devono produrre il "Certificato di capacità matrimoniale" rilasciato dall'ufficio dello Stato Civile del Comune di Residenza (appartenenza) nello Stato di origine (esente da legalizzazione). Tale certificato, come specificato nella circolare del Ministero dell'Interno del 21/01/2005 n. 4, non è soggetto ad alcuna legalizzazione ed è certificazione sufficiente per procedere alle pubblicazioni ed al successivo matrimonio di uno straniero, cittadino di uno dei Paesi aderenti alla Convenzione. 	Il cittadino di nazionalità  STATUNITENSE  deve produrre:  	 dichiarazione giurata resa davanti al Console degli Stati Uniti d'America in Italia, dalla quale risulti che, giusta le leggi alle quali è soggetto negli Stati Uniti, nulla osta al matrimonio che intende contrarre in Italia. La firma del Console deve essere legalizzata presso la Prefettura; 	 atto di notorietà (che deve indicare ancora che il cittadino può contrarre matrimonio in base alla Legge dello Stato di appartenenza) redatto davanti all'Autorità italiana competente: Console italiano all'estero, Tribunale di Firenze,Notaio.   Il cittadino di nazionalità  AUSTRALIANA  deve produrre:  	 dichiarazione giurata resa davanti al Console dell'Australia in Italia, dalla quale risulti che, giusta le leggi alle quali è soggetto in Australia, nulla osta al matrimonio che intende contrarre in Italia. La firma del Console deve essere  legalizzata presso la Prefettura; 	 atto di notorietà (che deve indicare ancora che il cittadino può contrarre matrimonio in base alla legge dello Stato di appartenenza) redatto davanti all'Autorità italiana competente (all'estero Console italiano), con quattro testimoni.   Il cittadino  BRITANNICO  ha la facoltà di scegliere:  	 fare le pubblicazioni nel Regno Unito secondo la procedura prevista dalla circolare ministeriale 6/2013 (allegata) e ottenere un "Certificato di non impedimento", rilasciato dall'autorita' locale del paese di provenienza, e una "Dichiarazione giurata bilingue" resa dall'/gli interessato/i presso un avvocato o un notaio britannici. Tale certificato di non impedimento, apostillato e debitamente tradotto, sara' presentato, unitamente alla dichiarazione giurata bilingue, anch'essa legalizzata, al competente ufficio di stato civile ai fini della celebrazione del matrimonio 	 rivolgersi al Consolato del Regno Unito in Italia per ottenere il nulla osta consolare        | Normativa di riferimento     codice civile (articolo 116); 	Regolamento dello Stato Civile (D.P.R. 3/11/2000, n.396)              || Ufficio:    Stato civile    | Referente:    Isabella Vadi    | Responsabile:    Silvia Benvenuti    | Indirizzo:    Via del Cassero 21 - piano terra -     | Fax:    055 8256310    | E-mail:     i.vadi@comune.san-casciano-val-di-pesa.fi.it     | Orario di apertura:    dal lunedì al venerdì 8.30-12.30, il lunedì e giovedì anche 16.00-18.30