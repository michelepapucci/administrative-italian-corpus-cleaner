- 26.11.2019 -SCHEDA IN AGGIORNAMENTO alla L.R. 62 del 23.11.2018 "Codice del Commercio. - Testo Unico in materia di commercio in sede fissa e su aree pubbliche, somministrazione di alimenti e bevande, vendita di stampa quotidiana e periodica, distribuzione di carburanti e attività fieristico-espositiva".  - Fino all'entrata in vigore del nuovo Regolamento attuativo, continua ad applicarsi, relativamente alle parti compatibili, il Regolamento di attuazione della L.R. 28/2005, emanato con D.P.G.R. 15/R/2009. | Che cos'è : Si tratta dell'attività di commercio al dettaglio svolta in negozi di piccole, medie e di grandi dimensioni organizzate in forma di centro commerciale. - L'autorizzazione rilasciata al centro commerciale nel suo insieme ha valore di consenso complessivo alla sua realizzazione e di determinazione della superficie di vendita, suddivisa tra settori merceologici. - Con atti distinti, che possono essere contestuali o successivi, sono autorizzati i negozi di medie e di grandi dimensioni, mentre i piccoli negozi devono inoltrare la Segnalazione Certificata di Inizio Attività (SCIA). - Se si tratta di grande struttura in forma di centro commerciale si deve rispettare quanto stabilito per le - grandi strutture di vendita - . | Requisiti : A chi è rivolto - Requisiti soggettivi morali: - Non sussistenza di cause di divieto, di decadenza o di sospensione di cui alla normativa antimafia, non solo per il soggetto che presenta la domanda di autorizzazione o la Segnalazione Certificata di Inizio Attività (SCIA), ma anche per il preposto, i legali rappresentanti e gli altri componenti degli organi di amministrazione di associazioni, imprese, società e consorzi, come stabilito dalla normativa vigente in materia. - Art. 71 commi 1-3-4-5 del D.Lgs. 59/2001 = art.13 del Codice del commercio - Comma 1 -  - Non possono esercitare l'attività commerciale di vendita: - a) Coloro che sono stati dichiarati delinquenti abituali, professionali o per tendenza, salvo che abbiano ottenuto la riabilitazione; - b) Coloro che hanno riportato una condanna, con sentenza passata in giudicato, per delitto non colposo, per il quale è prevista una pena detentiva non inferiore nel minimo a tre anni, sempre che sia stata applicata, in concreto, una pena superiore al minimo edittale; - c) Coloro che hanno riportato, con sentenza passata in giudicato, una condanna a pena detentiva per uno dei delitti di cui al libro II, Titolo VIII, capo II del codice penale, ovvero per ricettazione, riciclaggio, insolvenza fraudolenta, bancarotta fraudolenta, usura, rapina, delitti contro la persona commessi con violenza, estorsione; - d) Coloro che hanno riportato, con sentenza passata in giudicato, una condanna per reati contro l'igiene e la sanità pubblica, compresi i delitti di cui al libro II, Titolo VI, capo II del codice penale; - e) Coloro che hanno riportato, con sentenza passata in giudicato, due o più condanne, nel quinquennio precedente all'inizio dell'esercizio dell'attività, per delitti di frode nella preparazione e nel commercio degli alimenti previsti da leggi speciali; - f) Coloro che sono sottoposti a una delle misure di prevenzione di cui alla legge 27 dicembre 1956, n. 1423, o nei cui confronti sia stata applicata una delle misure previste dalla legge 31 maggio 1965, n. 575, ovvero a misure di sicurezza. - Comma 3 -  - Il divieto di esercizio dell'attività, ai sensi del comma 1, lettere b), c), d), e) ed f) permane per la durata di cinque anni a decorrere dal giorno in cui la pena è stata scontata. Qualora la pena si sia estinta in altro modo, il termine di cinque anni decorre dal giorno del passaggio in giudicato della sentenza, salvo riabilitazione. - Comma 4  - Il divieto di esercizio dell'attività non si applica qualora, con sentenza passata in giudicato sia stata concessa la sospensione condizionale della pena sempre che non intervengano circostanze idonee a incidere sulla revoca della sospensione. - Comma 5  - In caso di società, associazioni od organismi collettivi i requisiti morali di cui al comma 1 devono essere posseduti dal legale rappresentante, da altra persona preposta all'attività commerciale e da tutti i soggetti individuati dall'articolo 2, comma 3, del D.P.R. 3 giugno 1998, n. 252. In caso di impresa individuale i requisiti di cui al comma 1 devono essere posseduti dal titolare e dall'eventuale altra persona preposta all'attività commerciale. - Requisiti soggettivi per i cittadini extracomunitari: - Possesso di un permesso di soggiorno, in corso di validità, che consenta l'esercizio di lavoro autonomo e subordinato in Italia, secondo le vigenti normative. - Requisiti soggettivi professionali (art. 71 commi 6 e 6-bis del D.Lgs. 59/2010), richiesti solo in caso di vendita di prodotti destinati all'alimentazione umana: - Aver frequentato con esito positivo un apposito corso professionale istituito o riconosciuto dalla regione; - Avere, per almeno due anni, anche non continuativi, nel quinquennio precedente, esercitato in proprio attività d'impresa nel settore alimentare o nel settore della somministrazione di alimenti e bevande o avere prestato la propria opera, presso tali imprese, in qualità di dipendente qualificato, addetto alla vendita o all'amministrazione o alla preparazione degli alimenti, o in qualità di socio lavoratore o in altre posizioni equivalenti o, se trattasi di coniuge, parente o affine, entro il terzo grado, dell'imprenditore, in qualità di coadiutore familiare, comprovata dalla iscrizione all'Istituto nazionale per la previdenza sociale; - Essere in possesso di un diploma di scuola secondaria superiore o di laurea, anche triennale, o di altra scuola ad indirizzo professionale, almeno triennale, purché nel corso di studi siano previste materie attinenti al commercio, alla preparazione o alla somministrazione degli alimenti. - Sia per le imprese individuali che in caso di società, associazioni od organismi collettivi, i requisiti professionali devono essere posseduti dal titolare o rappresentante legale, ovvero, in alternativa, dall'eventuale persona preposta all'attività commerciale. - Ai soli fini della presentazione della domanda, il promotore del centro commerciale può non essere in possesso dei requisiti professionali, che devono essere posseduti, prima del rilascio dell'autorizzazione relativa al centro, dallo stesso promotore o da altro soggetto che ne assuma la titolarità. - Requisiti oggettivi: - Un fondo con destinazione d'uso commerciale e conforme ai vigenti regolamenti locali di polizia urbana, annonaria e igienico-sanitaria, al regolamento edilizio e alle norme urbanistiche; - Area a parcheggio nella misura di 1,5 mq per ogni metro quadrato di superficie di vendita se la superficie complessiva è pari a quella di un negozio di medie dimensioni (fino a 2.500 mq), oltre parcheggi nella misura minima di un 1 mq per ogni mq di superficie ulteriore utile aperta al pubblico, destinata ad altre attività complementari a quella commerciale, nonché quant'altro previsto dalle direttive regionali che disciplinano la materia; - Area a parcheggio nella misura di 2 mq per ogni metro quadrato di superficie di vendita se la superficie complessiva è pari a quella di un negozio di grandi dimensioni (oltre i 2.500 mq), oltre parcheggi nella misura minima di un 1,5 mq per ogni mq di superficie ulteriore utile aperta al pubblico, destinata ad altre attività complementari a quella commerciale, nonché quant'altro previsto dalle direttive regionali che disciplinano la materia; - Adeguate infrastrutture, già previste dallo strumento urbanistico oppure oggetto di apposita convenzione tra il Comune ed il titolare della struttura. -   | Come si ottiene : Termini, scadenze, modalità di presentazione della domanda - Per aprire un centro commerciale, trasferirlo di sede o ampliarne la superficie di vendita occorre presentare una richiesta allo Sportello Unico per l'Edilizia e le Attività Produttive (SUEAP), in modalità on line attraverso il  - Sistema Telematico di Accettazione Regionale (STAR) - . -   - Documenti da presentare - Nel caso di centro commerciale con dimensioni equiparabili ad un negozio di medie dimensioni si segue la procedura di rilascio delle - medie strutture di vendita - . - Nel caso di centro commerciale con dimensioni equiparabili ad un negozio di grandi dimensioni si segue la procedura di rilascio delle - grandi strutture di vendita - . - Costi e modalità di pagamento - A favore del Comune di Prato: - Vedi pagina  - Diritti di segreteria e istruttoria per le attività produttive e la polizia amministrativa - . - A favore della Azienda USL n. 4 di Prato (solo nel caso di vendita di prodotti alimentari): - Tariffa Z34 relativa alle prestazioni connesse alla registrazione imprese nel settore alimentare, da versare tramite bollettino di conto corrente postale n. 26183509, intestato a "Azienda USL 4 Prato, gestione riscossioni", tramite uffici postali o sportelli Banca Cassa di Risparmio di Firenze, oppure con bonifico bancario intestato alla Tesoreria della Azienda USL 4 Prato presso Cassa Risparmio di Firenze con IBAN: IT 42 C0760102800000026183509. - Tempi e iter della pratica - Per i centri commerciali con dimensioni equiparabili ad un negozio di medie dimensioni, entro 90 giorni dalla presentazione della richiesta, l'Amministrazione Comunale deve comunicare per iscritto il proprio parere. Nel caso di parere favorevole il richiedente deve produrre: - struttura dettagliata dell'intervento, con indicazione delle superfici destinate ai vari tipi di esercizi commerciali ed extracommerciali, delle forme commerciali da attivare e delle tecniche di commercializzazione che s'intendono adottare; - stima dell'area di attrazione della struttura commerciale; - progetto edilizio; - caratteristiche di accesso, di parcheggio e ricovero merci, aree di carico e scarico; - criteri organizzativi e di gestione della struttura; - caratteristiche merceologiche e dimensionali di massima delle attività commerciali e si servizio che si intende realizzare. - Per i centri commerciali con dimensioni equiparabili ad un negozio di grandi dimensioni, il procedimento ed i tempi della pratica sono  quelli previsti per l'apertura, il trasferimento e l'ampliamento dei negozi di grandi dimensioni. | Responsabile del Procedimento : Michela - Lilli - Email: - m.lilli@comune.prato.it - Telefono: 0574 1836926 | Allegati e documenti : Accordo Conferenza Unificata 4 maggio 2017 su adozione moduli unificati e standardizzati in formato .pdf - (1.92 MB) - Circolare del Ministero Industria, Commercio e Artigianato n. 23048 del 13 ottobre 1999 sulla definizione di superficie di vendita (vedi in Allegati e documenti) in formato .pdf - (57 kB) | Modulistica : Sistema Telematico di Accettazione Regionale (STAR) - com_2 - dichiarazioni integrative alla richiesta di autorizzazione per medie e grandi strutture di vendita motivate da regolamentazione locale | Altre informazioni utili : Legge Regionale 13 del 05/04/2013 - Regione Toscana | Dove andare : Sportello per l'edilizia e le attività produttive (Sueap) - Sede - Via Giotto - , 4 -  - 59100 -  Prato -  PO - Centralino - 0574 1836855 (attivo il venerdì dalle 9.00 - 11.00) - Telefono: - Servizio di help desk della Rete Regionale dei Suap dedicato al solo supporto tecnico informatico per problemi nell'utilizzo del Sistema Telematico di Accettazione Regionale (STAR) delle pratiche: - Numero verde 800 980102 (con orario 8.00-20.00 dal lunedì al sabato, escluso festivi), fax 055 0481460, email reteregionale-suap@regione.toscana.it - Assistenza telefonica da parte del SUEAP del Comune di Prato, per ogni altro problema amministrativo: - Numero 0574 1836855, il venerdì ore 9.00 - 11.00 - Fax: - 0574 1837373 (edilizia) - 0574 1837355 (impresa) - Orario - Attività produttive (commercio, artigianato, industria, turismo, polizia amministrativa): - Informazioni allo sportello, presentandosi direttamente: mercoledì ore 9.00 - 13.00 - Attività edilizie - Informazioni allo sportello (escluso informazioni tecniche), presentandosi direttamente: lunedì 15.00 -17.00 e mercoledì 9.00 - 11.00 - Per i tavoli tecnici vedere dettaglio orari. - Numerazione civica (toponomastica) - Informazioni allo sportello: giovedì ore 9.00 - 13.00 (presso la sede di Viale Vittorio Veneto n. 9, piano secondo) - Dettaglio orario singoli uffici - E-mail - E-mail: sportelloedilizia@comune.prato.it -  - attivitaeconomiche@comune.prato.it - Sito web - http://sueap.comune.prato.it - Note - infoedilizie@comune.prato.it (per informazioni sui servizi online di presentazione pratiche) - La sede del SUEAP ospita gli incontri dell' - Organismo di Composizione della Crisi da sovraindebitamento - . - Guarda indirizzo sulla mappa - (apre una nuova finestra) | Funzionario antiritardo : Riccardo - Pecorario - Email: - r.pecorario@comune.prato.it - Telefono: 0574 1836921 - Come attivare il funzionario antiritardo - Data ultima revisione dei contenuti della pagina: 26.11.2019 -