| Descrizione     Sul sito web di Publiacqua è pubblicata un'informativa dedicata ai rimborsi della quota di depurazione, da restituire in seguito alla sentenza 335/08 della Corte Costituzionale. In tale sezione l'utente può conoscere se ha diritto al rimborso, l'importo dello stesso, le tempistiche e le modalità per richiedere la restituzione della quota di depurazione. Coloro che non hanno la possibilità di consultare internet, possono chiedere informazioni presso gli uffici al pubblico di Publiacqua o contattare il numero verde 800 238 238.       | Informazioni     Decreto Ministeriale 30-09-2009 	 	"INDIVIDUAZIONE DEI CRITERI E DEI PARAMETRI PER LA RESTITUZIONE AGLI UTENTI DELLA QUOTA DI TARIFFA NON DOVUTA RIFERITA AL SERVIZIO DI DEPURAZIONE" 	 	Il Decreto applica le disposizioni della L. n. 13/2009, che prevede di dedurre, dall'importo da restituire agli utenti, le componenti di costo della tariffa legate ai costi effettivamente sostenuti per l'attività di progettazione, realizzazione, completamento degli impianti di depurazione, nonché i costi sostenuti per l'attivazione di impianti temporaneamente inattivi. 	  	In sintesi, il decreto prevede: 	 1) che i Gestori del Servizio,  indichino calendario e fondi impegnati nelle varie fasi delle opere; 	 2) che l' A.T.O. (Autorità d'ambito) determini l'importo che i Gestori dovranno restituire agli utenti, anche in forma rateizzata e mediante compensazione, individuando previamente gli utenti allacciati e non allaccciati agli impianti; 	 3) la pubblicazione sul sito internet dell'A.T.O. (e Gestore) dei dati di cui sopra. 	  	Gli utenti aventi diritto al rimborso saranno distinti in n. 3 gruppi: 	 a) solo chi  abita in zone dove l'impianto non è nemmeno in programmazione riceverà il rimborso per intero; 	 b) in caso di avviamento dei progetti per i nuovi impianti, il rimborso sarà decurtato delle risorse già impiegate per la programmazione; 	 c) in caso di impianti temporaneamente inattivi il rimborso riguarderà le quote pagate durante il periodo di inattività. 	  	Il rimborso è dovuto per i cinque anni antecedenti alla data della domanda. 	 	Cliccando su allegati è possibile visualizzare e scaricare il testo del Decreto Ministeriale e del relativo allegato.              || Orario di apertura:    Ufficio Publiacqua di San Casciano in Val di Pesa via Morrocchesi 50A: martedì 8.30-12.30, giovedì 8.30-12.30 e 14.30-16.30