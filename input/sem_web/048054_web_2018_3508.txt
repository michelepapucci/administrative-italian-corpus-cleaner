| Modalità di richiesta     Per chiedere l'autentica di firma sulla dichiarazione di vendita, necessaria per i passaggi di proprietà dei veicoli, i cittadini possono rivolgersi: 	- all'Ufficio Relazioni con il Pubblico del Comune; 	- agli sportelli telematici dell'automobilista (STA); 	- agli uffici provinciali della Motorizzazione Civile; 	- alle Delegazioni degli Automobile Club e gli Studi di consulenza automobilistica abilitati al servizio.       | Documentazione da presentare     I documenti da allegare sono:  - Certificato di proprietà originale 	- Documento di identità del venditore 	- Riquadro 'T' del certificato di proprietà compilato con i dati dell'acquirente 	- 1 marca da bollo da € 16,00       | Costi     1 marca da bollo da € 16,00       | Tempi     Il termine del procedimento è immediato       | Informazioni     L'autentica viene effettuata sul certificato di proprietà del veicolo usato da vendere. Nell'apposito spazio "T", nel retro del certificato, viene autenticata la firma del venditore. Nel caso si tratti di un privato, corrisponde al nominativo che risulta dal certificato di proprietà. Nel caso di società, corrisponde al nominativo che risulta dal certificato che attesta chi ha il potere di straordinaria amministrazione. Nel caso il veicolo sia privo di certificato di proprietà, colui che vende deve presentare il foglio complementare del libretto di circolazione, e la firma viene autenticata sulla dichiarazione di vendita, redatta in doppio originale in bollo. 	Nel caso il veicolo sia intestato a persona deceduta , l'erede o gli eredi devono sottoscrivere una dichiarazione di accettazione di eredità nel caso ci sia la sola intenzione di intestarsi il bene, oppure una dichiarazione di accettazione di eredità e di vendita, nel caso in cui il bene mobile venga venduto. In questi due casi l'autentica deve essere fatta su tale dichiarazione e non sul certificato di proprietà.  La pratica deve essere poi presentata al PRA Pubblico Registro Automobilistico per registrare il passaggio di proprietà e aggiornare la carta di circolazione. Il termine di presentazione, per non incorrere in sanzioni, è di 60 giorni dalla data dell'autentica notarile o del Comune o dello sportello telematico della firma dell'atto di vendita.       | Normativa di riferimento     - L. 248/2006              || Ufficio:    Relazioni con il Pubblico    | Responsabile:    Gianna Magnani