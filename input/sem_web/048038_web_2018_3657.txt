| Descrizione     Rilevazione ISTAT Permessi di costruire e SCIA 	Nuova procedura online della compilazione dei modelli Istat  Per i permessi ritirati e le SCIA presentate nell'anno 2018 non dovrà essere più depositato il modello cartaceo ma i professionisti dovranno unicamente utilizzare la modalità di COMPILAZIONE ON LINE accedendo al sito web dell'ISTAT all'indirizzo: https://indata.istat.it/pdc/. 	Il file in formato pdf del modello ISTAT riportante il codice dovrà essere allegato alla presentazione delle pratiche edilizie (Scia o Permesso di costruire) o inviato come loro integrazione.  In  ogni  caso il  file deve essere inviato sempre prima del rilascio (Permesso di Costruire) o della data di efficacia (Scia).  SOGGETTI TENUTI A COMPILARE IL MODELLO DI RILEVAZIONE 	I rispondenti, che devono compilare il modello di rilevazione sono: 	1. i richiedenti i permessi di costruire; 	2. i titolari di SCIA per nuovi fabbricati e ampliamenti di volume di fabbricati preesistenti 	3. le pubbliche amministrazioni per le quali è stato approvato il progetto esecutivo per la realizzazione di fabbricati o ampliamenti destinati a edilizia pubblica ai sensi dell'art. 7 del DPR 380/2001.  MODALITÀ' OPERATIVE 	La registrazione e la compilazione del modello di rilevazione va effettuata nel Comune dove si presenta la pratica edilizia. 	Per  compilare   un   modello   on-line   la   prima   volta,   è   necessario   accedere   al   sito: https://indata.istat.it/pdc/ e procedere all'accreditamento mediante la funzione "REGISTRAZIONE" avendo cura di conservare il codice utente e la password iniziale. Una dettagliata "Guida alla procedura telematica"   è consultabile tramite la funzione "ISTRUZIONI". Per l'utilizzo della procedura telematica è necessario avere un indirizzo e-mail. (NB: non utilizzare indirizzi di posta certificata nella fase di registrazione non essendo questi compatibili con Indata/PDC). 	Per informazioni sul funzionamento della rilevazione e sulle procedure del rispondente è possibile consultare il sito dell'ISTAT nella sezione "permessi di costruire" alla sezione indata.istat.it/pdc.  COSA VA COMUNICATO AL COMUNE 	E' fatto obbligo, dopo la regolare compilazione, di comunicare al Comune il numero identifìcativo del modello di rilevazione compilato, apposto automaticamente dal sistema in alto a destra di ciascuna pagina. 	Tale codice identifìcativo ha una duplice funzione: per il rispondente, di poter attestare l'avvenuta compilazione, per il Comune, di poter associare in maniera univoca il modello compilato alla documentazione tecnico-amministrativa (l'omissione di tale comunicazione impedisce al Comune la verifica dell'avvenuta compilazione on-line e costituisce motivo per la sospensione dell'istanza).       | Informazioni      Visualizza e scarica l'avviso               || Referente:    Claudia Bruschettini - Barbara Benedetti    | E-mail:     c.bruschettini@comune.san-casciano-val-di-pesa.fi.it ; b.benedetti@comune.san-casciano-val-di-pesa.fi.it