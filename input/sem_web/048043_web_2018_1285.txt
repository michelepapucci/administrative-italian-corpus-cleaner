| Descrizione | L'Area Naturale di Interesse Locale A.N.P.I.L. Torrente Terzolle è un'area di quasi 2000 ettari intorno al torrente Terzolle che si sviluppa nel contesto pedemontano del Monte Morello, fra i comuni di Firenze, Sesto Fiorentino e Vaglia.  L'idea dell'Area Naturale prende origine a partire dal 2006, con la sua ufficiale istituzione regionale,  e si concretizza nel 2008, con gli atti ufficiali e la formazione degli organi il Comitato di Gestione ed il Comitato Scientifico.  L'area trae la sua ricchezza dall'abbondanza di acqua presente nel sottosuolo, peculiarità conosciuta fin dai tempi antichi attraverso lo sfruttamento delle sorgenti che alimentano i due rami del torrente, il Terzolle ed il Terzollina.  Questa abbondanza di acqua permette una portata perenne nei torrenti e di conseguenza una vita ecologicamente ricca e complessa dal punto di vista della flora e della fauna.  L'ANPIL Terzolle è disciplinato dal Regolamento, approvato con Deliberazione consiliare n°64 del 30 ottobre 2007, quale strumento di gestione delle aree protette previsto all'art. 19 LR49/1995.      Organi dell'ANPIL TERZOLLE      	  IL COMITATO DI GESTIONE ANPIL TERZOLLE   	 Il Comitato di Gestione ANPIL, disciplinato dall'art. 3 del Regolamento di Gestione, su istanza delle amministrazioni comunali di Firenze, Sesto Fiorentino, Vaglia, esprime pareri e linee di indirizzo riguardanti la gestione del territorio. 	 Viene nominato dalle Amministrazioni Comunali, dall'Amministrazione Provinciale e dal Consiglio di Quartiere n. 5 ed è composto da 6 membri tra cui viene nominato un Presidente che assume funzioni di rappresentante dell'ANPIL.  	   	  IL COMITATO SCIENTIFICO   	 Il Comitato Scientifico svolge la funzione di promuovere e coordinare l'attività di ricerca. 	 E' composto da tredici membri ed è diretto da un coordinatore. 	   	  Progetti ANPIL Terzolle  	   LA CARTOGUIDA   	 rappresenta il capitolo iniziale della vita dell'ANPIL, volto alla conoscienza  e all'apprezzamento da parte dei cittadini del territorio del Terzolle sia dal punto di vista naturalistico che culturale paesaggistico e storico. 	                                         |          |   Area Naturale Protetta d'Interesse naturale del torrente Terzolle