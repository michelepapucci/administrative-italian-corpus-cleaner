Descrizione   Per i Servizi educativi prima infanzia (3-36 mesi)     Modalità di richiesta   Il contributo potrà essere richiesto esclusivamente dalle famiglie in lista d'attesa, che riceveranno apposita e-mail contenente il link di accesso al servizio on line. La famiglia dovrà verificare la disponibilità del posto presso la struttura educativa accreditata e inoltre potrà richiedere l'utilizzo del contributo anche per la frequenza di Servizi educativi accreditati ubicati al di fuori del territorio comunale, a condizione che questi ultimi confermino l'interesse a convenzionarsi con il Comune di Firenze. Le famiglie inoltreranno la domanda di Buono servizio tramite il Servizio on line dal 3 al 16 luglio, allegando obbligatoriamente apposita dichiarazione rilasciata dal Gestore che attesti l'effettiva disponibilità del posto.   Nel caso in cui la famiglia, attraverso lo scorrimento delle graduatorie, risultasse assegnataria di un posto in una struttura comunale a gestione diretta e indiretta, la stessa potrà sempre rifiutare il posto assegnatole, indipendentemente se il nido è la prima o altra scelta, e fare richiesta dei Buoni servizio; nel caso in cui il posto venisse accettato, decadrà la domanda per l'ottenimento dei Buoni servizio.     Requisiti del richiedente   Il Comune di Firenze per venire incontro ai bisogni delle famiglie rimaste in lista di attesa ha previsto, con deliberazione n. 2018/G/283 del 19/06/2018, l'erogazione di Buoni servizio per agevolare la frequenza presso servizi educativi accreditati presenti in ambito regionale. Tale intervento diretto alle famiglie di tutti i bambini e le bambine iscritti/e ai nidi privati accreditati, potrà essere richiesto:-      dalle famiglie che hanno inviato regolare domanda d'iscrizione ai nidi comunali del Comune di Firenze, ed aventi il valore dell'Indicatore della Situazione Economica Equivalente (ISEE) per prestazioni agevolate rivolte a minorenni in corso di validità, non superiore a € 90.000,00;-      dalle famiglie che non hanno presentato domanda d'iscrizione ai nidi comunali del Comune di Firenze, ma che nel corso dell'anno educativo 2017/2018, hanno ottenuto Buoni servizio o Bonus nido comunali, aventi valore ISEE per prestazioni agevolate rivolte a minorenni, in corso di validità, non superiore a € 90.000,00.N.B.: queste famiglie dovranno regolarizzare la propria posizione effettuando l'iscrizione ai servizi comunali 0/3 anni per l'anno educativo 2018/2019, entro e non oltre il 9 settembre 2018, pena l'esclusione dalla lista dei beneficiari.       Iter procedura   Il Buono servizio sarà assegnato alle famiglie richiedenti seguendo l'ordine di graduatoria della lista di attesa per i nidi comunali, fino ad esaurimento delle risorse, secondo l' ordine di priorità:1.        Indicatore della Situazione Economica Equivalente (ISEE) per prestazioni agevolate rivolte a minorenni non superiore a € 50.000,00, con bambini/e frequentanti nell'anno educativo 2017/2018 servizi accreditati risultati già assegnatarie nell'anno educativo 2017/2018 di buono servizio o bonus nido;2.        ISEE per prestazioni agevolate rivolte a minorenni fino a € 50.000,00;3.        ISEE per prestazioni agevolate rivolte a minorenni da € 50.000,01 a € 90.000,00 con bambini/e frequentanti nell'anno educativo 2017/2018 servizi accreditati risultati già assegnatarie nell'anno educativo 2017/2018 di buono servizio o bonus nido;4.        ISEE per prestazioni agevolate rivolte a minorenni da € 50.000,01 fino a € 90.000,00;5.        ISEE per prestazioni agevolate rivolte a minorenni non superiore a € 90.000,00, con bambini/e frequentanti nell'anno educativo 2017/2018 servizi accreditati risultati già assegnatari nell'anno educativo 2017/2018 di buono servizio o bonus nido, che NON hanno fatto domanda entro i termini per i nidi comunali e che regolarizzeranno l'iscrizione entro il 9 settembre 2018; in questo caso l'assegnazione terrà conto del solo valore ISEE per prestazioni agevolate rivolte a minorenni partendo dal valore più basso fino a € 90.000,00     Tempi   Per le sole famiglie di bambini/e frequentanti nell'anno educativo 2017/2018 i servizi accreditati risultati già assegnatari nell'anno educativo 2017/2018 di buono servizio o bonus nido, che NON hanno fatto domanda entro i termini per i nidi comunali e che hanno presentato domanda per i Buoni servizio, con ISEE per prestazioni agevolate rivolte a minorenni non superiore a € 90.000,00,   dovranno regolarizzare l'iscrizione entro il 9 settembre 2018;     Modalità di fruizione   L'importo del Buono servizio erogabile dal Comune per ogni bambina/o ammonta fino ad un massimo di € 400,00 mensili. Lo stesso è calcolato in modo tale che la retta mensile pagata direttamente dalle famiglie ai gestori delle strutture accreditate sia comunque uguale o superiore all'importo massimo della tariffa prevista, a parità di condizioni economiche del/della richiedente, per la medesima tipologia di servizio a titolarità comunale e per lo stesso orario equivalente di frequenza dei/delle bambini/e.L'attribuzione dei Buoni servizio è subordinata all'effettiva frequenza dei/delle bambini/e e saranno riconosciuti in caso di frequenza uguale o superiore a 5 giorni al mese. Sarà riconosciuto in caso di frequenza inferiore a 5 giorni mensili, esclusivamente per assenze dovute a malattia certificate dal medico. Tale agevolazione sarà riconosciuta fino a un massimo di 2 mensilità complete, anche non continuative, di mancata frequenza. Il buono servizio potrà essere erogato per un massimo di 11 mensilità.     Informazioni   Per chiarimenti e ulteriori informazioni si può far riferimento ai seguenti recapiti telefonici: 0552625769.     Avvertenze   Nota bene: Il buono servizio eventualmente assegnato vale solo per l'anno educativo 2018/2019. Per poter partecipare all'eventuale bando per l'anno 2019/2020, la famiglia dovrà chiedere al momento dell'apertura dei termini (intorno a aprile 2019), l'iscrizione ai nidi comunali per l'anno 2019/2020 e risultare in lista di attesa. I Buoni servizio saranno assegnati in base alle risorse disponibili.     Normativa di riferimento   Provvedimenti comunali; Delibera Giunta Comunale n.2018/G/283 del 19/06/2018 e Determina Dirigenziale n. 2018/DD/04533           Riferimenti e contatti-    Ufficio P.O. Servizi educativi privati  Referente Alberto Aiolli  Responsabile Rosario Serio - P.O. Servizi educativi privati  Indirizzo Via Nicolodi, 2 - 50131 Firenze  Tel 055 2625769  E-mail buoni.infanziazerosei@comune.fi.it; alberto.aiolli@comune.fi.it  Orario di apertura tutti i giorni da lunedì a venerdì dalle 9.00 alle 13.00, il martedì anche dalle 15.00 alle 17.00. Non è necessaria la prenotazione.            FEEDBACK  			 Aiutaci a migliorare! La tua opinione è molto importante! Se vuoi puoi lasciare un commento alla scheda che stai consultando per aiutarci a migliorare il contenuto delle informazioni. Clicca sul pulsante "Lascia feedback" sotto questo messaggio. Grazie!					Lascia un feedback																	Lascia il tuo feedback 				I campo con * sono obbligatori.																																		Valutazione *																																									 										Positivo																																				 										Neutro																																				 										Negativo																																																																													Telefono					 						 	E-mail					 																	Commento *					 						 					      									Invia										                               Allegati