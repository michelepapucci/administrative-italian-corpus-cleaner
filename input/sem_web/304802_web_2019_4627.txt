| Requisiti del richiedente     Le persone - singoli o coppie - interessate ad approfondire questo tema possono rivolgersi al Centro Affidi Zonale, dove riceveranno tutti i chiarimenti e le informazioni a riguardo. A coloro che desidereranno intraprendere questa esperienza verrà proposto un breve percorso formativo per approfondire e consolidare la scelta fatta.       | Informazioni     Il Centro Affidi della Zona Fiorentina Sud - Est è un servizio nato da una condivisione unitaria delle Amministrazioni Comunali della Zona Fiorentina Sud Est, la ASl ed i gruppi e le associazioni di famiglie affidatarie del territorio, sulla necessità di promuovere l'affidamento familiare e fornire consulenze e supporto ai servizi territoriali e alle famiglie affidatarie.  L'affidamento familiare è accogliere un bambino con le sue difficoltà e risorse per accompagnarlo nella crescita; è, inoltre, un modo concreto per aiutarlo quando la sua famiglia si trova a vivere un periodo di temporanea difficoltà.  Attraverso l'affidamento il bambino incontra una famiglia che, accogliendolo presso di sé, si impegna ad assicurargli un'adeguata risposta ai suoi bisogni educativi ed affettivi e allo stesso tempo consente alla famiglia naturale di cercare di risolvere i propri problemi così da poterlo riaccogliere. E' un'esperienza che si può fare anche part-time: fine settimana, dopo-scuola, vacanze. L'equipe del Centro Affidi è formata da un'Assistente Sociale e una Psicologa che si avvalgono del supporto di un Gruppo Tecnico di Coordinamento. Accogliere un bambino/a in affido è un'esperienza entusiasmante e complessa al tempo stesso. Pazienza, affetto e saggezza sono alcuni degli strumenti che la famiglia affidataria utilizza affinché il rapporto che il bambino vive con la famiglia naturale e affidataria, sia il più fluido e sereno possibile.  Il Centro Affidi si fa garante del progetto di affido nell'interesse del minore, perseguendo i seguenti obbiettivi: 	- fornisce informazioni sull'affidamento familiare; 	- conosce, valuta e seleziona gli aspiranti all'affidamento; 	- promuove iniziative di sensibilizzazione e informazione sull'istituto dell'affidamento; 	- promuove percorsi di formazione e sostegno per le famiglie affidatarie sia direttamente che attraverso Gruppi di Auto Mutuo Aiuto; 	- collabora con i Servizi Territoriali nell'abbinamento minore - famiglia affidataria e nella predisposizione e verifica del progetto di affido.              || Ufficio:    Centro Affidi Zona Fiorentina Sud-Est    | Indirizzo:    Via Pian di Grassina 10 loc Grassina 50012 Bagno a Ripoli (FI)    | Tel:    055 645093    | Fax:    055 645093    | E-mail:     centroaffidi@comune.bagno-a-ripoli.fi.it