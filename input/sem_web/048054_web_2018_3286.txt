| Informazioni     Eco-Management and Audit Scheme (EMAS) è uno strumento volontario creato dalla Comunità Europea al quale possono aderire volontariamente le organizzazioni, tra queste anche gli enti pubblici, per valutare e migliorare le proprie prestazioni ambientali e fornire al pubblico e ad altri soggetti interessati informazioni sulla propria gestione ambientale. Il Comune di Tavarnelle Val di Pesa ha effettuato la scelta di intraprendere un impegnativo percorso per valutare e migliorare la propria efficienza ambientale, ottenendo la Certificazione ISO 14001:2004 e la registrazione EMAS.  L'Amministrazione Comunale di Tavarnelle ha ottenuto da RINA spa (organismo accreditato Emas) la Certificazione ISO 14001:2004 il 20 dicembre 2004.  La Certificazione ISO 14001:2004 è il riconoscimento che il Sistema di Gestione Ambientale dell'Ente è conforme alla norma UNI ENI ISO 14001:2004, una norma fissata a livello internazionale dalla International Organization for Standardization (ISO). Questa certificazione attesta l'adeguatezza e l'efficienza del Sistema di Gestione Ambientale dell'Ente.  La registrazione EMAS è stata ottenuta il 16 maggio 2008. L'EMAS certifica l'adozione di un sistema di gestione ambientale conforme al Regolamento EMAS (acronimo di Enviroment Management and Audit Scheme). Il regolamento EMAS richiede un impegno maggiore rispetto alla norma ISO 14001:2004, e la realizzazione di un sistema di eco-gestione e audit per le imprese e le organizzazioni pubbliche che desiderano impegnarsi a valutare e a migliorare la propria efficienza ambientale. Il Comune di Tavarnelle è stato registrato EMAS con il n. reg. 000898.              || Ufficio:    Ufficio Ambiente    | Referente:    Serena Losi    | Responsabile:    Arch Pietro Bucciarelli    | Indirizzo:    Piazza Matteotti n. 39 Tavarnelle Val di Pesa    | Tel:    055 8050844    | Fax:    055 8050817    | E-mail:     s.losi@comune.tavarnelle-val-di-pesa.fi.it     | Orario di apertura:    martedi 15.30 - 18.30 giovedì 9.00 - 13.00 venerdì 10.00 - 13.00 (solo su appuntamento)