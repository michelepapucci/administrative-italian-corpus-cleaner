| Che cos'è : L'attività di - stireria - ad uso industriale, commerciale e sanitario -  (quindi per privati cittadini, industrie esterne non di filiera, ristoranti, alberghi, ospedali, case di cura...) di indumenti, capi e accessori per l'abbigliamento, di capi in pelle e pelliccia, naturale e sintetica, di biancheria e tessuti per la casa, nonché di oggetti d'uso, articoli e prodotti tessili di ogni tipo di fibra - svolta professionalmente e costituita ed operante ai sensi della legislazione vigente - rientra nella definizione tecnico-legale di  - tintolavanderia professionale - , in particolare per l'obbligo di nomina di un Responsabile Tecnico che svolga prevalentemente e professionalmente la propria attività nella sede di stireria indicata. - Restano escluse le stirerie esercitate non autonomamente in forma di impresa ma nell'ambito di un ciclo produttivo di aziende tessili o, comunque, all'interno di uno stabilimento industriale indirizzato alla realizzazione di prodotti finali. - Secondo il tipo di lavorazione effettuata e l'utilizzo di sostanze chimiche e/o pericolose, - l'attività di stireria può rientrare nell'elenco delle industrie classificate insalubri - (consulta la sezione - "Allegati e documenti" - ) dal Decreto Ministero della Sanità del 5/9/1994 e pertanto essere soggetta al rispetto dei relativi requisiti e procedure, quali meglio dettagliati nella scheda - Industrie insalubri - . - Nei locali dove è svolta l'attività di stireria devono essere esposte le tariffe professionali applicate per i diversi trattamenti e copia della Segnalazione Certificata di Inizio Attività (SCIA) depositata al Comune. - è vietato lo svolgimento dell'attività di stireria in forma ambulante o di posteggio. | Requisiti : A chi è rivolto - Requisiti morali - Il titolare, il direttore tecnico ove previsto e, nel caso di associazioni,società, raggruppamenti, tutti i soggetti indicati dall'art. 85 del D. Lgs 59/2011 (Codice Leggi Antimafia)  non devono essere sottoposti ad una delle cause di divieto, decadenza o sospensione previste dall'art. 67 dello stesso D.Lgs 59/2011. -   - Requisiti per cittadini extracomunitari - Possesso di un permesso di soggiorno, in corso di validità, che consenta l'esercizio di lavoro autonomo in Italia, secondo le vigenti normative. -   - Requisiti professionali - Per ogni sede dell'impresa deve essere designato - nella persona del titolare, di un socio partecipante al lavoro, di un collaboratore familiare, di un dipendente o di un addetto all'impresa - un Responsabile Tecnico in possesso di almeno uno dei seguenti requisiti di idoneità professionale prescritti dall'art. 2 della Legge 84/2006: - Frequenza di corsi di qualificazione tecnico-professionale della durata di almeno 450 ore complessive da svolgersi nell'arco di 1 anno; - Attestato di qualifica in materia attinente all'attività svolta conseguito ai sensi della legislazione vigente sulla formazione professionale, integrato da un periodo di inserimento lavorativo della durata di almeno un anno presso imprese del settore, effettuato nell'arco di tre anni dal conseguimento dell'attestato; - Diploma di maturità tecnica o professionale o di livello post-secondario superiore o universitario, in materie inerenti l'attività; - Periodo di inserimento presso imprese del settore non inferiore a: -             1 anno, se preceduto dallo svolgimento di un rapporto di apprendistato della durata prevista dalla                         contrattazione collettiva; -             2 anni in qualità di titolare, di socio partecipante al lavoro o di collaboratore familiare degli stessi; -             3 anni, anche non consecutivi ma comunque nell'arco di 5 anni, nei casi di attività lavorativa subordinata. - I titoli di studio costituenti requisito valido ai fini dell'idoneità professionale ai sensi dell'art. 2 comma 2 lett. c) sono quelli individuati dall'Accordo adottato in sede di Conferenza Regioni e Province Autonome il 20/12/2012 e recepiti dalla D.P.G.R. n. 1172 del 23/12/2013 (in - "Allegati e documenti" - ). - Con il parere n. 18008 del 9/02/2015  - il Ministero dello Sviluppo Economico (MISE) ha ritenuto necessaria la nomina di un Responsabile Tecnico anche per le imprese che intendano svolgere la sola attività di stireria - , salvo il caso in cui l'attività medesima non presenti, per tipologia di attrezzature e per caratteristiche dimensionali, alcun significativo profilo di complessità e/o pericolosità per l'ambiente, per gli addetti, o di necessità di specifici accorgimenti di salvaguardia dei diritti degli utenti, e sia tale da non giustificare, secondo criteri di ragionevolezza e professionalità, la previsione di un responsabile tecnico. - Sebbene previsti dalla Legge Regionale 56/2013, i percorsi formativi per conseguire il requisito di idoneità professionale previsto dalla normativa statale non sono stati avviati sul territorio della Regione Toscana da parte degli organismi accreditati per la formazione. - La Legge Regionale Toscana n. 6 del 27/01/2016, introducendo un comma 2-bis all'art. 12 della L.R. 56/2013, è intervenuta concedendo una - proroga fino al 20.2.2019 per conseguire - , attraverso la frequenza dei percorsi formativi, - l'idoneità professionale da parte del Responsabile Tecnico che svolgeva tale funzione in modo provvisorio alla data del 20.2.2016 - . - La proroga del termine non riguarda le stirerie che hanno avviato l'attività dopo il 20.2.2016 nè quelle che hanno già provveduto a comunicare al Comune il nominativo di un Responsabile Tecnico professionalmente idoneo e designato in modo definitivo. - La verifica del possesso dei requisiti professionali è di competenza della locale Camera di Commercio (CCIAA). -   - Requisiti oggettivi - Destinazione d'uso "I - Industriale/Artigianale" dei locali in cui si insedia l'attività (per le lavanderie ad uso civile è consentita anche la destinazione d'uso "Commerciale") - Assenza della dichiarazione di inagibilità dei locali da parte di specifica ordinanza sindacale dei locali in cui viene insediata l'attività, o, nel caso di precedente dichiarazione di inagibilità degli stessi, successivo deposito di  certificato di agibilità atto a superare l'ordinanza - Rispetto dei requisiti igienico-edilizi richiamati dal Regolamento edilizio, dal D. Lgs. 81/2008 sulla sicurezza dei luoghi di lavoro e da ogni altra normativa vigente in materia - Rispetto dei limiti acustici previsti dalla zonizzazione territoriale acustica, attestato da certificazione di impatto acustico, redatta da un tecnico abilitato iscritto in apposito albo regionale, ai sensi della legge 447/95 e L.R.T. n. 89/1998 o da dichiarazione sostitutiva di atto notorio ex art. 37 e 76 DPR 445/2000 ai sensi dell'art. 4, comma 2, del D.P.R. 227/2011, a meno che l'attività non rientri nell'elenco di cui all'allegato B del D.P.R. 277/2011 e sia quindi esclusa dall'obbligo di presentazione dell'impatto acustico - Rispetto delle norme ambientali e relativo possesso di autorizzazioni specifiche (allo scarico in fognatura, alle emissioni in atmosfera, altre autorizzazioni ambientali) - Se l'impresa è soggetta all'ottenimento delle stesse ai sensi del D. Lgs 152/2006 - Previo adempimento degli obblighi prescritti dalla normativa antincendio (possesso C.P.I. o presentazione SCIA ai fini della sicurezza antincendi), qualora l'attività esercitata rientri nelle ipotesi di cui all'Allegato "I" del D.P.R. 151/2011) | Come si ottiene : Termini, scadenze, modalità di presentazione della domanda - Per l' - avvio - , le - variazioni - e il - trasferimento - di sede di un'attività di stireria occorre presentare al SUEAP la specifica Segnalazione Certificata di Inizio Attività (SCIA), in modalità on line, esclusivamente attraverso il  - Sistema Telematico di Accettazione Regionale (STAR) - , utilizzando il - codice attività 96.01.1R - . - La SCIA ha efficacia immediata. Il Comune può adottare motivati provvedimenti di divieto di prosecuzione dell'attività e di rimozione degli eventuali effetti dannosi entro 60 giorni dal ricevimento della SCIA, salvo che l'interessato provveda a conformare l'attività alla normativa vigente, ai sensi dell'art. 19 c. 3 della L. 241/1990. - La  - sospensione -  e la  - cessazione -  dell'attività di stireria iniziata o esistente sono soggette a comunicazione al SUEAP  sempre tramite STAR. - Costi e modalità di pagamento - A favore del Comune di Prato: - Vedi pagina  - Diritti di segreteria e istruttoria per le attività produttive e la polizia amministrativa - . -   | Note : Segnalazioni e precisazioni - Normativa di riferimento: - Legge 22.02.2006 n. 84 "Disciplina dell'attività professionale di tintolavanderia" - Legge Regione Toscana 17.10.2013, n. 56 "Norme in materia di attività di tinto lavanderia" - Regio Decreto 27.07.1934, n. 1265 e D.M. 05.09.1994 "Elenco Industrie Insalubri" - Accordo Conferenza Regioni e Province Autonome del 20.12.2012 "Titoli di studio abilitanti per Responsabile Tecnico di Tintolavanderia" - D.P.G.R. 23.12.2013 n. 1172 "Indirizzi per la realizzazione del percorso di formazione obbligatoria per responsabile tecnico di tintolavanderia" - D.D.R.T. 538/2014 Approvazione percorso formativo "Formazione obbligatoria per responsabile tecnico di tintolavanderia" - Legge Regione Toscana 27.01.2016 n. 6 (pubblicata sul BURT n. 3 del 05/02/2016) che ha concesso una ulteriore proroga per il conseguimento dell'idoneità professionale da parte del responsabile tecnico designato in modo provvisorio. | Responsabile del Procedimento : Michela - Lilli - Email: - m.lilli@comune.prato.it - Telefono: 0574 1836926 | Allegati e documenti : Ministero Sviluppo Economico - attività di stireria - parere del 9 febbraio 2015 in formato .pdf - (202 kB) - Rapporto informativo D.Lgs. 81/2008 in formato .pdf - (252 kB) - Legge Regione Toscana 27.1.2016 n. 6 in formato .pdf - (56 kB) - Elenco delle industrie classificate insalubri in formato .pdf - (92 kB) - D.P.G.R. 23 dicembre 2013 n. 1172 in formato .pdf - (73 kB) | Modulistica : Sistema Telematico di Accettazione Regionale (STAR) | Altre informazioni utili : Tintolavanderia professionale - Ministero dello Sviluppo Economico (MISE), parere n. 18008 del 9/2/2015 | Dove andare : Sportello per l'edilizia e le attività produttive (Sueap) - Sede - Via Giotto - , 4 -  - 59100 -  Prato -  PO - Centralino - 0574 1836855 (attivo il venerdì dalle 9.00 - 11.00) - Telefono: - Servizio di help desk della Rete Regionale dei Suap dedicato al solo supporto tecnico informatico per problemi nell'utilizzo del Sistema Telematico di Accettazione Regionale (STAR) delle pratiche: - Numero verde 800 980102 (con orario 8.00-20.00 dal lunedì al sabato, escluso festivi), fax 055 0481460, email reteregionale-suap@regione.toscana.it - Assistenza telefonica da parte del SUEAP del Comune di Prato, per ogni altro problema amministrativo: - Numero 0574 1836855, il venerdì ore 9.00 - 11.00 - Fax: - 0574 1837373 (edilizia) - 0574 1837355 (impresa) - Orario - Attività produttive (commercio, artigianato, industria, turismo, polizia amministrativa): - Informazioni allo sportello, presentandosi direttamente: mercoledì ore 9.00 - 13.00 - Attività edilizie - Informazioni allo sportello (escluso informazioni tecniche), presentandosi direttamente: lunedì 15.00 -17.00 e mercoledì 9.00 - 11.00 - Per i tavoli tecnici vedere dettaglio orari. - Numerazione civica (toponomastica) - Informazioni allo sportello: giovedì ore 9.00 - 13.00 (presso la sede di Viale Vittorio Veneto n. 9, piano secondo) - Dettaglio orario singoli uffici - E-mail - E-mail: sportelloedilizia@comune.prato.it -  - attivitaeconomiche@comune.prato.it - Sito web - http://sueap.comune.prato.it - Note - infoedilizie@comune.prato.it (per informazioni sui servizi online di presentazione pratiche) - La sede del SUEAP ospita gli incontri dell' - Organismo di Composizione della Crisi da sovraindebitamento - . - Guarda indirizzo sulla mappa - (apre una nuova finestra) | Funzionario antiritardo : Riccardo - Pecorario - Email: - r.pecorario@comune.prato.it - Telefono: 0574 1836921 - Come attivare il funzionario antiritardo - Data ultima revisione dei contenuti della pagina: 05.03.2020 -