| Modalità di richiesta     La Giuria di Lettori ha il compito di partecipare agli incontri con gli autori finalisti e di designare il vincitore segnalando in sede di votazione finale la propria preferenza per uno dei cinque libri letti (opere di narrativa edite dal 1 luglio 2018 al 30 giugno 2019). 	Potranno far parte della Giuria tutti coloro che consegneranno la scheda disponibile in allegato  entro il 31 dicembre 2019  alla biblioteche comunali di Barberino Val d'Elsa o Tavarnelle Val di Pesa.  I lettori si impegnano a: 	a) versare la quota di iscrizione al Premio di € 10,00  	 b) partecipare agli incontri con gli autori, che si terranno di sabato pomeriggio alle ore 17.00,  a partire dal mese di Febbraio 2020  	 c) partecipare alla cerimonia finale per la designazione del vincitore tramite votazione           | Informazioni     Il Premio Letterario Chianti nacque da un'idea dello scrittore Paolo Codazzi, Direttore della rivista culturale "Stazione di Posta" e fu fondato nel 1987 mediante la collaborazione tra l'amministrazione comunale di Greve in Chianti e la rivista culturale Stazione di Posta. Successivamente anche i Comuni di San Casciano Val di Pesa, Radda in Chianti, Impruneta, Tavarnelle Val di Pesa, Barberino Val d'Elsa, Castellina in Chianti, Castelnuovo Berardenga e Gaiole in Chianti si sono associati al Comune di Greve e alla rivista Stazione di Posta per l'organizzazione della Manifestazione.  Una connotazione peculiare fin dalle prime edizioni è stata la centralità di una Giuria di lettori, che ampliandosi di anno in anno fino agli attuali oltre trecentocinquanta partecipanti, determina il vincitore del premio tra una rosa di autori finalisti (generalmente cinque), selezionati dal Comitato Tecnico e composto da Paolo Codazzi e da un membro nominato ogni anno da ognuno dei comuni convenzionati dealla manifestazione. Un'altra caratteristica del Premio è di riferirsi a libri a libri pubblicati generalmente almeno un anno prima rispetto al periodo della manifestazione, questo per evitare le politiche e i maneggi delle Stagioni Letterarie e riscoprire testi e autori immeritatamente trascurati.  La dimensione territoriale, il coinvolgimento dei Lettori (tra i quali vi sono anche giovani allievi dei Licei), di fatto concretizza la volontà originale di favorire la lettura attraverso la distribuzione ai Lettori, dei libri finalisti dotandone nel contempo anche le biblioteche civiche dei Comuni convenzionati. Inoltre l'opportuinità di un contatto diretto con gli autori, in occasione delle presentazioni dei testi finalisti, qualifica la lettura attraverso un rapporto di interazione tra autore e lettore particolarmente vivace e stimolante, determinando di fatto un coinvolgimento umano e sociale del tutto originale per manifestazioni di questo tipo.              || Ufficio:    Ufficio Cultura e Sport    | Referente:    Francesca Rosi    | Responsabile:    Gianna Magnani    | Indirizzo:    Piazza Matteotti n. 39 Tavarnelle Val di Pesa    | Tel:    055 8050837    | Fax:    055 8076657    | E-mail:     cultura@comune.tavarnelle-val-di-pesa.fi.it, f.rosi@barberinotavarnelle.it     | Orario di apertura:    dal lunedì a venerdì 8:30 - 13:00 martedì e giovedi anche 15.30 - 17:30