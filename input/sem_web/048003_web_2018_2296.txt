| Documentazione da presentare     - copia del documento d'identità del richiedente e delle persone che trasferiscono la residenza insieme al richiedente  - per i cittadini di STATO non appartenente all'Unione Europea, la documentazione indicata nell'Allegato A  -per i cittadini provenienti da uno Stato estero, la documentazione per la registrazione in anagrafe del rapporto di parentela con altri componenti della famiglia, in regola con le disposizioni in materia di traduzione e legalizzazione dei documenti  -per i cittadini di STATO appartenente all'Unione Europea, la documentazione indicata nell'Allegato B  - per ogni soggetto in possesso di patente di guida, è necessario conoscere i dati della patente  - per ogni soggetto proprietario di autoveicolo o intestatario di targa di ciclomotore, è necessario conoscere i dati del libretto di circolazione  Ulteriori adempimenti previsti dal  dl 28 marzo 2014, n. 47, titolato «Misure urgenti per l'emergenza abitativa, per il mercato delle costruzioni e per Expo 2015», convertito con modificazioni nella legge 23/5/2014, n. 80,  in vigore dal 29 marzo 2014.  L'art. 5 - primo comma - del Decreto Legge n. 47/2014, convertito con modificazioni dalla Legge n. 80/2014, dispone: 'chiunque occupa abusivamente un immobile senza titolo non può chiedere la residenza né l'allacciamento a pubblici servizi in relazione all'immobile medesimo e agli atti emessi in violazione di tale divieto sono nulli a tutti gli effetti di legge'. 	Quindi, In applicazione a tale nuova normativa, la residenza si basa non solo sull'effettiva dimora abituale ma anche sulla regolarità del titolo di occupazione dell'immobile. 	E' pertanto necessario presentarsi allo sportello con la copia del titolo registrato che consente di occupare l'immobile: contratto di compravendita, comodato, usufrutto, locazione ecc. 	Se la dichiarazione di residenza riguarda persone diverse dal contraente (parenti, affini, non intestatari del titolo di occupazione , ecc) occorre presentare la dichiarazione di assenso del proprietario, fornita dall'ufficio al momento della richiesta di iscrizione anagrafica o di cambio di abitazione oppure scaricabile direttamente dalla sezione Modulistica - Anagrafe, Stato Civile, Elettorale - Dichiarazione di residenza - Dichiarazione di assenso del proprietario.  Conseguenze in caso di false dichiarazioni:  In caso di dichiarazioni non corrispondenti al vero si applicano gli articoli 75 e 76 del D.P.R. n. 445/2000, che dispongono rispettivamente la decadenza dai benefici acquisiti per effetto della dichiarazione, nonché il rilievo penale della dichiarazione mendace. Il comma 4 ribadisce inoltre quanto già previsto dal1'art. 19, c. 3, del D.P.R. n. 223/1989, in merito alla segnalazione alle autorità di pubblica sicurezza delle discordanze tra le dichiarazioni rese dagli interessati e gli esiti degli accertamenti esperiti.       | Tempi     Gli effetti giuridici delle dichiarazioni decorrono dalla data di presentazione. Entro i 2 giorni lavorativi successivi alla presentazione della dichiarazione il richiedente è iscritto in anagrafe e potrà ottenere il certificato di residenza e lo stato di famiglia con il nuovo indirizzo. Il Comune entro 45 giorni dalla presentazione della dichiarazione procede all'accertamento dei requisiti cui è subordinata l'iscrizione anagrafica (innanzi tutto l'effettiva dimora abituale). Trascorso tale termine senza che siano pervenute comunicazioni negative, l'iscrizione è confermata.       | Informazioni     La persona che trasferisce la propria residenza nel Comune di Barberino Val d'Elsa da altro Comune o dall'estero deve presentare una comunicazione entro 20 giorni dal trasferimento. E' possibile comunicare il trasferimento di residenza direttamente allo sportello dell'Ufficio Anagrafe, oppure trasmettere la modulistica:  - per raccomandata indirizzata al Comune di Barberino Val d'Elsa Ufficio Servizi Demografici via Cassia, n. 49  50021 Barberino Val d'Elsa  - per fax al numero 055 8075668  - per via telematica all'email m.parrini@barberinovaldelsa.net o m.sancasciani@barberinovaldelsa.net  o tramite PEC demografici.barberinovaldelsa@postacert.toscana.it  La trasmissione per via telematica è consentita ad una delle seguenti condizioni:  1. che la dichiarazione sia sottoscritta con firma digitale;  2. che il dichiarante sia identificato dal sistema informatico con l'uso della Carta d'identità elettronica, della carta nazionale dei servizi, o comunque con strumenti che consentano l'indentificazione;  3. che la dichiarazione sia trasmessa attraverso la casella di posta elettronica certificata del dichiarante;  4. che la copia della dichiarazione recante la firma autografa e la copia del documento d'identità del dichiarante siano acquisite mediante scanner e trasmesse tramite posta elettronica semplice.  Nel caso di trasferimento di un intero nucleo familiare, la denuncia può essere presentata da uno qualsiasi dei componenti la famiglia, purché maggiorenne. Chi effettua la denuncia deve sapere indicare i dati anagrafici e i codici fiscali di tutti i componenti il nucleo familiare.  La denuncia del cambio di residenza per coloro che entrano in una convivenza (collegio, convitto, caserma, casa di riposo, etc.) è di competenza del capo-convivenza su richiesta del diretto interessato. In tal caso si configura un rapporto di coabitazione (laddove non sussista un vincolo affettivo fra i componenti dello stesso nucleo anagrafico).  La stessa procedura è valida anche per il cittadino che va ad inserirsi in un nucleo familiare verso il quale non ha nessun rapporto di parentela o vincolo affettivo.  Contestualmente al cambio di residenza anagrafica, il cittadino deve chiedere l'aggiornamento dell'indirizzo sulla patente e sul libretto di circolazione e presentarsi con la patente e targa auto (e altri mezzi) di tutti i componenti la famiglia.       | Avvertenze     A seguito del cambiamento di indirizzo l'interessato deve presentare all'Ufficio Tributi denuncia o variazione ai fini dell'applicazione della TARES.       | Normativa di riferimento     D.P.R. 323/1989  L. 35/2012              || Ufficio:    Demourp    | Referente:    Marinella Parrini    | Responsabile:    dott. Rocco Cassano    | Indirizzo:    via Cassia n°49 Barberino Val d'Elsa    | Tel:    055 -8052209 - 8052215    | Fax:    055-8075668    | Orario di apertura:    Lunedì 9.00 - 13.30, Martedì 9.00 - 13.30, 15.30 - 18.00, Mercoledì chiusura al pubblico, Giovedì 9.00 - 13.30, Venerdì 9.00 - 13.30, Sabato 9.00 - 12.30