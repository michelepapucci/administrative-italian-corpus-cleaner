| Descrizione      Modalità di voto degli italiani residenti all'estero in un paese UE o temporanemanete all'estero in un paese UE:   - Elettori Italiani che si trovano temporaneamente in un Paese membro dell'Unione Europea per motivi di lavoro e di studio:    https://www.esteri.it/mae/it/servizi/italiani-all-estero/elezioni-europee-2019/informativa-per-elettori-temporanei.html   -Elettori italiani residenti nei paesi UE:   https://www.esteri.it/mae/it/servizi/italiani-all-estero/elezioni-europee-2019/elezione-dei-membri-del-parlamento-europeo-2019.html        In occasione delle prossime elezioni del Parlamento europeo, che in Italia si svolgeranno il 26 maggio 2019, i cittadini dell'Unione europea residenti in Italia - che volessero esercitare il diritto di voto per i membri del Parlamento europeo spettanti all'Italia - devono presentare al sindaco del comune di residenza domanda di iscrizione nell'apposita lista aggiunta entro il 25 febbraio 2019.  	L'istanza non deve essere presentata dai cittadini dell'Unione che siano stati già iscritti nella lista aggiunta in occasione delle precedenti elezioni europee e che non abbiano revocato tale iscrizione. 	L'eventuale trasferimento di residenza in altri comuni italiani di cittadini UE già iscritti determina l'iscrizione d'ufficio nelle liste aggiunte del comune di nuova residenza. 	Per agevolare gli interessati, il Ministero dell'interno ha predisposto un  modulo compilabile . 	 Tale modello, una volta compilato e stampato, dovrà essere completato con la firma autografa e dovrà essere inviato, o consegnato a mano, assieme alla fotocopia di un documento d'identità, al sindaco del comune di residenza   entro il 25 febbraio 2019.  	Alcuni Stati hanno reso disponibile la traduzione della domanda per cui è possibile utilizzare un modello bilingue (italiano e lingua di origine); tutti gli altri avranno comunque a disposizione un modello bilingue in italiano e inglese (IT-EN).  Il  modulo di domanda  può inoltre essere ritirato presso i seguenti uffici del Comune di San Casciano in Val di Pesa: 	- Ufficio Relazioni con il Pubblico e Protocollo - Via Machiavelli 56 - Piano terra 	orari: dal lunedì al venerdì 8.30-12.30, lunedì e giovedì anche 15.00-18.30 	- Ufficio Elettorale - Via del Cassero, 21 	orari: dal lunedì al venerdì 8.30-12.30, lunedì e giovedì anche 16.00-18.30  La domanda dovrà essere presentata personalmente oppure spedita mediante raccomandata assieme alla fotocopia di un documento d'identità entro il 25 febbraio 2019 al seguente indirizzo:  Comune di San Casciano in Val di Pesa 	Ufficio Relazioni con il Pubblico e Protocollo - Via Machiavelli 56 - Piano terra 	orari: dal lunedì al venerdì 8.30-12.30, lunedì e giovedì anche 15.00-18.30  Nella domanda - oltre all'indicazione del cognome, nome, luogo e data di nascita - dovranno essere espressamente dichiarati:  	     la volontà di esercitare esclusivamente in Italia il diritto di voto; 	     la cittadinanza; 	     l'indirizzo nel comune di residenza e nello Stato di origine; 	     il possesso della capacità elettorale nello Stato di origine; 	     l'assenza di un provvedimento giudiziario a carico, che comporti per lo Stato di origine la perdita dell'elettorato attivo.   Gli Uffici comunali comunicheranno tempestivamente l'esito della domanda; in caso di accoglimento, gli interessati riceveranno la tessera elettorale con l'indicazione del seggio ove potranno recarsi a votare. 	Esercitando il voto in Italia gli interessati scelgono di votare esclusivamente per i membri del Parlamento europeo spettanti all'Italia e non anche per i membri del Parlamento europeo spettanti al Suo Paese di origine: vi è, infatti, il divieto del doppio voto.              |