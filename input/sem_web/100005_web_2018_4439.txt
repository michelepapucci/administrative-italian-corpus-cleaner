| Che cos'è : Con l'autentica della firma il pubblico ufficiale attesta che la firma appartiene effettivamente a chi ha reso la dichiarazione. La firma deve essere apposta in presenza del dipendente che deve accertarsi dell'identità del dichiarante. - L'autenticazione della firma non è più richiesta per sottoscrivere domande rivolte alla pubblica amministrazione e ai gestori di pubblici servizi. - Casi in cui è ancora necessaria l'autenticazione di firma : Dichiarazioni sostitutive dell'atto di notorietà da produrre a privati - Deleghe a riscuotere benefici economici da produrre a Pubbliche Amministrazioni e a gestori di pubblici servizi - Dichiarazioni di accettazione di candidature elettorali, presentazione di liste elettorali, proposte di leggi e referendum nazionali, regionali e locali - Passaggi di proprietà di beni mobili registrati ( autoveicoli, motoveicoli...). | Requisiti : A chi è rivolto - Ai maggiorenni. - Per i minori, la firma deve essere apposta da chi esercita la potestà o dal tutore. - Per gli interdetti, la firma deve essere apposta dal tutore. | Come si ottiene : Termini, scadenze, modalità di presentazione della domanda - Per l'autenticazione della firma non è più necessario recarsi all'Ufficio Anagrafe; tutto può essere autenticato direttamente dall'impiegato che riceve la pratica. - Documenti da presentare - documento di riconoscimento valido o due testimoni maggiorenni, non parenti, muniti di documento d'identità valido; - atto su cui autenticare la firma. - Costi e modalità di pagamento - L'autenticazione di firme è soggetta al pagamento dei diritti comunali e delle eventuali marche da bollo il cui importo varia in funzione dell'uso. | Note : Segnalazioni e precisazioni - L'autentica può essere effettuata da Notai, Cancellieri e funzionari competenti a ricevere la documentazione (se dipendenti da Pubbliche Amministrazioni e gestori o esercenti di pubblici servizi). - Data ultima revisione dei contenuti della pagina: 23.01.2019 -