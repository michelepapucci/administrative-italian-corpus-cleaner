| Descrizione | Chiunque trova un oggetto nel territorio del Comune di Sesto Fiorentino di cui non ne conosce la proprietà deve consegnarlo, senza ritardo, al Sindaco del Comune stesso. 	L’ufficio preposto alla ricezione di detti oggetti rinvenuti è il Front Office della Polizia Municipale che ha il compito di ricevere, catalogare e custodire tutte le cose mobili smarrite e ritrovate da terzi in qualunque circostanza nel territorio del Comune di Sesto Fiorentino. La finalità è quella della restituzione dell’oggetto trovato al legittimo proprietario, là dove sia identificabile. Della consegna viene rilasciata relativa ricevuta.  Trascorso un anno dall’ultimo giorno della seconda pubblicazione all’Albo Pretorio on line del Comune senza che alcuno reclami la proprietà dell’oggetto rinvenuto, quest’ultimo viene messo a disposizione del reperitore, il quale lo potrà ritirare entro i 90 giorni successivi dalla data predetta.         | Modalità di richiesta |  Per la consegna dell'oggetto rinvenuto    	Presentarsi direttamente al Front Office della Polizia Municipale nei giorni e nell’orario di apertura dello sportello al pubblico sopra riportati.      Per il ritiro dell'oggetto rinvenuto da parte del proprietario    	Presentarsi direttamente al Front Office della Polizia Municipale nei giorni e nell’orario di apertura dello sportello al pubblico sopra riportati.      Per il ritiro dell'oggetto rinvenuto da parte del reperitore (solo in assenza di restituzione al legittimo proprietario)    	La richiesta in bollo, debitamente compilata su modulo appositamente predisposto, può essere presentata a:   Protocollo Generale del Comune di Sesto Fiorentino, Piazza Vittorio Veneto, 1, 50019 Sesto Fiorentino FI 	 tramite PEC all'indirizzo  protocollo@pec.sesto-fiorentino.net . 	 Front Office della Polizia Municipale, Via Garibaldi 13, 50019 Sesto Fiorentino FI              | Documentazione da presentare |  Consegna dell'oggetto rinvenuto    	Documento di identità in corso di validità.      Ritiro dell'oggetto rinvenuto da parte del proprietario    documento d’identità in corso di validità, a meno che non si tratti di ritiro del proprio documento smarrito, nel qual caso l’interessato viene identificato tramite il documento stesso; 	 copia della denuncia di smarrimento dell’oggetto fatta alle Forze dell’ordine; 	 delega e copia del documento d’identità dell’avente diritto al ritiro dell’oggetto (solo in caso di ritiro da parte di persona diversa dal proprietario); 	 eventuale dichiarazione sostitutiva atto di notorietà (art. 47 DPR 445/2000) attestante lo stato di erede/i; (solo in caso di decesso del legittimo proprietario).       Ritiro dell'oggetto rinvenuto da parte del reperitore (solo in assenza di restituzione al legittimo proprietario)    documento d’identità in corso di validità; 	 delega e copia del documento d’identità dell’avente diritto al ritiro dell’oggetto (solo in caso di ritiro da parte di persona diversa dal proprietario);          | Iter procedura | L’ufficio Front Office della Polizia Municipale provvederà ad acquisire l’oggetto reperito e consegnato identificando il reperitore. 	Il personale addetto provvederà a rintracciare, ove possibile, il legittimo proprietario per la restituzione della cosa smarrita e rinvenuta. 	Al fine di rendere noto il ritrovamento dell’oggetto verrà effettuata periodica pubblicazione all'Albo Pretorio on line del Comune degli oggetti ritrovati. 	Trascorso un anno dall’ultimo giorno della seconda pubblicazione all’Albo Pretorio on line del Comune senza che alcuno reclami la proprietà dell’oggetto rinvenuto, quest’ultimo viene messo a disposizione del reperitore, il quale lo potrà ritirare entro i 90 giorni successivi dalla data predetta. 	Spetta a questi, qualora lo stesso ne faccia richiesta, un premio pari ad un decimo della somma o del prezzo della cosa ritrovata e, se tale somma o prezzo eccede Euro 5,16, il premio per il sovrappiù è solo del ventesimo. Il proprietario deve, sotto la propria responsabilità, pagare al ritrovatore la somma prevista a titolo di premio. Se la cosa non ha valore commerciale, la misura del premio è fissata dal giudice secondo il suo prudente apprezzamento (art. 930 Codice Civile).  Si rende noto che l’Amministrazione Comunale rimane del tutto estranea ai rapporti che possono scaturire ai sensi dell’art. 930 Codice Civile tra proprietario e reperitore.  In ogni caso al reperitore non spetta alcun premio, anche qualora ne faccia richiesta richiesta, quando esista un’attinenza nel ritrovamento della cosa in considerazione delle mansioni svolte ed al luogo di rinvenimento.  L’oggetto non rivendicato dal proprietario o dal reperitore nei termini indicati, viene acquisito dall'Amministrazione Comunale che potrà disporne secondo le norme stabilite dal regolamento comunale per la gestione degli oggetti trovati.         | Costi |  Ritiro dell'oggetto rinvenuto da parte del reperitore   Due marche da bollo da apporre rispettivamente:   una sulla richiesta di acquisizione dell’oggetto trovato; 	 una sull'attestazione di proprietà          | Tempi | L'oggetto che non viene richiesto dal legittimo proprietario entro il termine di un anno dalla seconda pubblicazione è a disposizione del reperitore per i successivi 90 giorni. 	Dopo tale termine l'oggetto viene acquisito dall'Amministrazione Comunale.         | Informazioni | Il cittadino che cerca un'oggetto smarrito di sua proprietà, può rivolgersi al Front Office della Polizia Municipale, nei giorni e nell’orario di apertura dello sportello al pubblico sopra riportati, al quale dovrà fornire gli elementi o esibire gli eventuali documenti necessari al riconoscimento per ottenere la restituzione.  Per la pubblicazione degli oggetti trovati consultare la sezione albo pretorio on line 	                             | Avvertenze | La presente procedura non si applica:   ai veicoli in stato d’abbandono i quali trovano la propria disciplina nel codice della strada e nelle specifiche leggi che regolano la materia; 	 agli oggetti palesemente abbandonati perché fuori uso o aventi valore di mero rottame; 	 ad eventuali armi, munizioni ed esplosivi la cui accettazione è di esclusiva competenza dell’Autorità di Pubblica Sicurezza o dell’Arma dei Carabinieri ai sensi della Legge n. 110 del 18.04.1975.           | Normativa di riferimento |  Artt. 927, 928, 929 e 930 Codice Civile 	 Regolamento Comunale per la gestione degli oggetti trovati approvato con delibera Commissario di Consiglio del 29 dicembre 2015, n. 25                     |          |   Oggetti trovati nel territorio comunale     |   Ufficio:     Servizio Amministrativo – Ufficio Front Office della Polizia Municipale     |   Referente:    Marina Maranci, Saverio Ciancio, Laura Pastorelli     |   Responsabile:    Elisa Pozzi     |   Indirizzo:    Via G. Garibaldi, 13     |   Tel:    0554496543     |   Fax:    0554496540     |   E-mail:    frontoffice.pm@comune.sesto-fiorentino.fi.it protocollo@pec.sesto-fiorentino.net      |   Orario di apertura:    Orario di apertura dello sportello: lunedì e venerdì dalle ore 8:30 alle 13:30 e martedì e giovedì dalle ore 15 alle 17:45; delle risposte telefoniche: martedì e giovedì dalle ore 8:30 alle 13:30 e mercoledì dalle ore 11 alle 14