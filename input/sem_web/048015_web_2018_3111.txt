| Descrizione | Autorizzazione paesaggistica - Accertamento di compatibilità paesaggistica         | Requisiti del richiedente |  La domanda può essere fatta solo dai proprietari dell'immobile o da chi ne ha valido titolo in forza di legge.             | Documentazione da presentare |  Prima di presentare la domanda e per accertare che i lavori potranno essere eseguiti, il tecnico incaricato dalla proprietà deve prendere visione delle norme urbanistiche, dei provvedimenti di vincolo e delle relative disposizioni del PIT ( Piano di indirizzo territoriale con valenza di piano paesaggistico ) allo scopo di verificare la compatibilità dell'intervento progettato con la disciplina paesaggistica in vigore.    La domanda deve essere recapitata all'ufficio protocollo a mano o mezzo posta, ovvero trasmessa per PEC.    La domanda per l'autorizzazione paesaggistica o per l'accertamento di compatibilità paesaggistica deve essere formulata sui moduli disponibili nella sezione "modulistica" del sito.   Alla domanda dovrà essere allegata la documentazione specificata nei moduli di richiesta. Il progetto edilizio (ovvero il rilievo, in caso di l'accertamento di compatibilità paesaggistica) dovrà essere redatto da un professionista regolarmente iscritto all'Albo Professionale.    SI INFORMA CHE LA DOCUMENTAZIONE FOTOGRAFICA, ALLEGATA ALLE DOMANDE DEVE ESSERE PRESENTATA RIGOROSAMENTE IN ORIGINALE FIRMATA E DATATA.          | Costi | 1 - marca da bollo sulla domanda; 	2 - versamento dei diritti tecnici (€ 80,00) secondo le modalità indicate al seguente link:  http://www.comune.fiesole.fi.it/opencms/opencms/servizi/pagamenti/  (Causale: " DIRITTI TECNICI per Autorizzazione paesaggistica") 	3 - nel caso di accertamento della compatibilità paesaggistica per interventi realizzati in difformità o in assenza di autorizzazione paesaggistica, preliminarmente al rilascio è dovuto altresì il pagamento sanzioni pecunarie di cui all'art. 167 comma 5 D.Lgs 42/2004 da versare con le modalità sopra indicate, specificando come causale "SANZIONI per accertamento di compatibilità paesaggistica".     Nella causale è necessario specificare il numero di pratica cui si riferiscono. La ricevuta del versamento dovrà essere presentata al Servizio Edilizia Privata.          | Informazioni |  Il procedimento amministrativo conseguente la domanda di autorizzazione paesaggistica è disciplinato dall'art. 146 del D.Lgs 42/2004. Per interventi di lieve entità, rientranti nelle casistiche specificate dal D.P.R. 139/2010, è ammesso il ricorso all'iter procedurale semplificato. A riguardo si segnala che  il D.P.R. 139/2010 stabilisce, per diverse fattispecie di intervento, l'inammissibilità della procedura semplificata in caso di aree tutelate ai sensi delle lettere a), b) o c) dell'art. 136 D.Lgs. 42/2004: si prega di prestare attenzione a tale circostanza in quanto il territorio comunale è interessato per la quasi totalità da vincoli lett. c) art. 136 D.Lgs. 42/2004, per i quali non operano le semplificazioni procedurali.    L'istanza di accertamento di compatibilità paesaggistica può essere presentata per interventi realizzati in difformità o in assenza di autorizzazione paesaggistica che rientrino in quelli sanabili ai sensi dell'art. 167 e dell'art. 181 del D.Lgs 42/2004. Il procedimento amministrativo conseguente la domanda di autorizzazione paesaggistica è disciplinato dall'art. 167 del D.Lgs. 42/2004.    L'ufficio competente all'istruttoria tecnica delle istanze di autorizzazione paesaggistica e di accertamento di compatibilità paesaggistica è il Servizio Edilizia. Il responsabile del procedimento è il responsabile del Servizio Urbanistica.                                | Normativa di riferimento |  D.Lgs 42/2004, parte III    D.P.R. 139/2010 	D.P.C.M. 12.12.2005 	L.R. 65/2014                  |          |   Vincolo paesaggistico - Interventi in zona soggetta a vincolo - autorizzazioni paesaggistiche      |   Ufficio:    Servizio Urbanistica - Servizio Edilizia     |   Referente:    Responsabile del Dipartimento Urbanistica Arch. Luca Nespolo     |   Responsabile:    Responsabile del Dipartimento Urbanistica Arch. Luca Nespolo     |   Indirizzo:    Via Portigiani, 3 50014 Fiesole     |   Tel:    055055     |   Fax:    055 5961252     |   E-mail:    ufficio.urbanistica@comune.fiesole.fi.it     |   Orario di apertura:    martedì (senza appuntamento): 8.30-12.30; giovedì (con appuntamento) 8.30-12.30 e 14.30-17.30.