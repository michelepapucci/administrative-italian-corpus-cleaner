| Descrizione |    Il certificato di destinazione urbanistica (C.D.U.) contiene tutte le prescrizioni urbanistiche relative ad un'area o un immobile vigenti al momento del suo rilascio. E' possibile richiedere un certificato storico, indicando la data o il periodo oggetto della certificazione, in tal caso il C.D.U.  contiene tutte le prescrizioni urbanistiche relative ad un'area o un immobile vigenti ad una data o in un periodo specifico.   Ai sensi dell’articolo 30 del D.P.R. 06/06/2001 n. 380 e successive modifiche ed integrazioni, " gli atti tra vivi, sia in forma pubblica sia in forma privata, aventi ad oggetto trasferimento o costituzione o scioglimento della comunione di diritti reali relativi a terreni sono nulli e non possono essere stipulati né trascritti nei pubblici registri immobiliari ove agli atti stessi non sia allegato il certificato di destinazione urbanistica contenente le prescrizioni urbanistiche riguardanti l'area interessata. Le disposizioni di cui al presente comma non si applicano quando i terreni costituiscano pertinenze di edifici censiti nel nuovo catasto edilizio urbano, purché la superficie complessiva dell'area di pertinenza medesima sia inferiore a 5.000 metri quadrati ."  Il certificato di destinazione urbanistica deve essere inoltre allegato alle denunce di successione.         | Modalità di richiesta | La richiesta, indirizzata al Dirigente del Settore Sviluppo del Territorio, deve essere presentata in carta da bollo o in carta libera (nei casi specificati al successivo campo “informazioni”) sull’apposito modulo.  La richiesta può essere inoltrata con una delle seguenti modalità:   consegna diretta all’ufficio Protocollo in piazza Vittorio Veneto n.1 ovvero presso la sede del Settore in via Dante alighieri n. 8, 2° piano presso la portineria di Settore nell’orario di apertura al pubblico; 	 spedizione a mezzo posta a: Comune di Sesto Fiorentino – Settore Sviluppo del Territorio – via Dante Alighieri n. 8, 50019 Sesto Fiorentino (FI); 	 trasmissione tramite PEC all’indirizzo  pr  otocollo@pec.sesto-fiorentino.net  . della domanda predisposta in formato elettronico non modificabile (file.pdf) e sottoscritta digitalmente.            | Requisiti del richiedente | Chiunque abbia interesse a richiederlo per atti di compravendita o successione .         | Documentazione da presentare | Alla richiesta vanno allegati:   copia leggibile del documento di identità del richiedente in corso di validità; 	 estratto del foglio di mappa rilasciato dall'Agenzia del Territorio ( ex Ufficio Tecnico Erariale), scala 1:1000/1:2000; 	 copia della visura della particella/e, rilasciata sempre dall'Ufficio Tecnico Erariale, o indicazione della superficie, nell'apposito spazio, della particella/e a cui si riferisce la certificazione richiesta; 	 attestazione di avvenuto pagamento dei diritti di segreteria, obbligatoria nel caso di invio per posta (ordinaria o elettronica) del certificato; 	 dichiarazione di assolvimento dell'imposta di bollo, nel caso di certificato in formato digitale da rilasciare in carta legale.          | Iter procedura | Il CDU viene predisposto nei tempi di seguito indicati.   Il CDU in formato cartaceo può essere ritirato presso l'ufficio, previo appuntamento, o essere recapitato per posta all’indirizzo espressamente indicato dal richiedente nell’istanza (in tal caso il richiedente deve allegare alla domanda una busta affrancata per la spedizione, l’Amministrazione Comunale non risponde di eventuali disguidi postali).   Al momento del rilascio del certificato, salvo i casi di esenzione, dovrà essere prodotta n. 1 marca da bollo ogni 4 pagine da apporre sull’atto da ritirare. Nel caso di recapito per posta, la marca da bollo da apporre sul certificato dovrà essere trasmessa unitamente alla domanda.  Nel caso sia richiesto l’invio del CDU tramite posta elettronica, ai fini dell'assolvimento dell'imposta di bollo, il richiedente dovrà acquistare la marca da bollo che, scansionata e debitamente annullata, dovrà essere trasmessa in allegato alla richiesta; dovrà poi avere cura di conservare l'originale della marca da bollo così utilizzata. Nel CDU rilasciato digitalmente verrà riportata apposita dicitura relativa all’assolvimento dell’imposta con indicazione del numero identificativo della marca da bollo utilizzata.  L’ufficio comunicherà al richiedente l’eventuale numero di marche da bollo necessarie nel caso in cui l’atto risulti composto da più di 4 pagine. Per i certificati rilasciati per via telematica l’imposta di bollo è dovuta nella misura di € 16.00 a prescindere dalla dimensione del documento, per come previsto nell'allegato "A - Tariffa" art.4, comma 1-quarter del D.P.R. 26.10.1972 n. 642 "Istituzione e disciplina dell'imposta di bollo" e s.m.i..  Il CDU in formato digitale viene trasmesso per pec esclusivamente al richiedente o, qualora non possegga un indirizzo di posta certificata, al notaio rogante.         | Costi |  Imposta di bollo   La richiesta del certificato deve essere presentata in carta da bollo da € 16.00, il rilascio  è subordinato alla presentazione di altra/e marca da bollo da apporre sul certificato (vedi indicazioni riportate al precedente campo “iter procedura”). I casi di esenzione dal bollo sono specificati al successivo campo “informazioni”.   Diritti di segreteria   Il rilascio del certificato di destinazione urbanistica  è sempre soggetto al pagamento dei diritti di segreteria nella misura indicata dalla tabella B2 allegata alla delibera di Giunta n. 356 del 28/12/2017.  Il pagamento può essere effettuato con la seguente causale: “ Rilascio C.d.U.: € __________ per diritti di segreteria ed € ______ per rimborso spese ”:   tramite  bollettino postale sul c/c n.164509 intestato a: "Comune di Sesto Fiorentino - Servizio di Tesoreria - 50019 Sesto Fiorentino"; 	 versamento presso la Tesoreria Comunale - Chianti Banca - Agenzia di Sesto Fiorentino - Via Gramsci, 543, cc 137900 intestato a Tesoreria Comunale,  (Cassa Centrale Banca - Credito Cooperativo del Nord Est s.p.a.);    tramite bonifico bancario: Coordinate bancarie   IBAN IT 44 L 03599 01800 000000137900   .             | Tempi | Il certificato viene rilasciato entro 30 giorni dalla presentazione della richiesta  nel caso di procedura ordinaria.          | Modalità di fruizione | Il certificato conserva validità per un anno dalla data di rilascio se, per dichiarazione dell'alienante o di uno dei condividenti, non siano intervenute modificazioni degli strumenti urbanistici.           | Informazioni | Il certificato viene rilasciato in formato elettronico, qualora il richiedente non possegga un indirizzo PEC o, nel caso in cui in CDU venga richiesto per la stipula di un contratto di compravendita o per altri atti di trasferimento di diritti reali,è necessario indicare l’indirizzo del notaio rogante.  Sono esenti da bollo:    il  C.D.U. richiesto da Enti Pubblici, ai sensi dell’art.16 della Tab. All. B del D.P.R. n. 642 del 26.10.1972. 	 il C.D.U. da allegare alla denuncia di Successione da presentare al competente Ufficio del Registro. In tal caso la domanda dovrà riportare la seguente indicazione: • “Si richiede l’esenzione dal bollo, in quanto il C.D.U. è richiesto per essere allegato alla denuncia di successione da presentare al competente Ufficio del Registro, in applicazione dell’art.5 della Tabella Allegato B del D.P.R. n. 642 del 26.10.1972.” 	 C.D.U. rilasciati per l’applicazione delle leggi riguardanti la formazione e l’arrotondamento della Piccola Proprietà Contadina. In tal caso la domanda dovrà riportare la seguente indicazione: • “Si richiede l’esenzione dal bollo, in quanto il C.D.U. è richiesto per essere allegato ad atto inerente l’applicazione delle leggi riguardanti la formazione e l’arrotondamento della Piccola Proprietà Contadina, in applicazione dell’art.21 della Tabella Allegato B del D.P.R. n. 642 del 26.10.1972.”                Servizi On-Line                Presentazione on line delle pratiche edilizie (Autorizzazione paesaggistica semplificata, CILA, certificati di destinazione urbanistica)                      | Normativa di riferimento |  Decreto Presidente della Repubblica 380/01 “Testo unico delle disposizioni legislative e regolamentari in materia edilizia",  articolo 30 Terzo comma;   Decreto Presidente della Repubblica n. 642/1972 "Istituzione e disciplina dell'imposta di bollo" ;   Decreto Legge. n. 8/1993 convertito con Legge 19.03.1993 n. 68 - art. 10, comma 10, lett. a) (importo massimo diritti di segreteria) .                 |          |   Territorio - Certificato di destinazione urbanistica     |   Ufficio:    Ufficio Pianificazione e SIT     |   Referente:    Arch. Matilde Casciaro     |   Responsabile:    Arch. Alessandra Guidotti     |   Indirizzo:    via D. Alighieri n. 8 - 50019 Sesto Fiorentino (FI)     |   Tel:    055 4496747     |   Fax:    055 4496741     |   E-mail:    assettodelterritorio@comune.sesto-fiorentino.fi.it