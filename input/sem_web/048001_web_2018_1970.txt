| Modalità di richiesta     Il cittadino interessato deve presentare domanda in bollo, compilata sull'apposito stampato scaricabile a lato della pagina, disponibile presso l'Ufficio Polizia Amministrativa e presso l'Ufficio Relazioni con il Pubblico (Urp) negli orari di apertura al pubblico (cliccare sul link esterno). 	Entro 30 giorni dall'ottenimento della concessione, il titolare deve presentare agli uffici della ditta concessionaria la dichiarazione relativa al pagamento.       | Requisiti del richiedente     Le domande possono essere inoltrate dal proprietario o dall'usufruttuario dell'immobile o dell'area prospiciente lo spazio o area pubblica che si intende occupare, ad esempio, con paletti dissuasori, fioriere, rampe di accesso per diversamente abili o qualsiasi manufatto. 	Fanno eccezione le installazioni esterne di attività economiche rappresentate dall'insieme degli elementi mobili che costituiscono, delimitano e arredano lo spazio per il ristoro all'aperto annesso a un esercizio di somministrazione e/o commercio di alimenti e bevande o a un esercizio di attività alimentare artigianale, nonché l'installazione di chioschi per l'attività di commercio e somministrazione di alimenti, entrambi disciplinati da appositi regolamenti comunali e per i quali si rimanda all'apposita scheda contenete modulistica e procedura.       | Costi     Sono previsti i seguenti costi:  	 1 marca da bollo (secondo valore vigente), da apporre sulla domanda 	 versamento della tassa di occupazione di spazi e aree pubbliche 	 1 marca da bollo (secondo valore vigente), da portare al momento del ritiro della concessione e del cartello           | Tempi     I tempi per il rilascio della concessione sono stabiliti in 60 giorni, salvo ulteriori adempimenti istruttori.       | Informazioni     Chiunque intende occupare spazi e aree pubbliche o private gravate da servitù di pubblico passaggio deve inoltrare un'apposita istanza all'amministrazione comunale ai fini del rilascio di autorizzazione/concessione, così come stabilito dall'art. 20 Codice della Strada, dal Decreto Legislativo 507/93 e dal Regolamento comunale  'Tassa occupazione spazi ed aree pubbliche", approvato con delibera di Consiglio Comunale n. 122 del 12.09.1996. Qualora l'occupazione insista su strada provinciale o regionale, deve essere prima acquisito il nullaosta della Città Metropolitana di Firenze.   N.B.  Se la strada è di proprietà regionale o provinciale:  	 se ubicata all'interno del centro abitato, occorre ottenere prima il nullaosta della Città Metropolitana di Firenze, che può essere richiesto autonomamente presso gli uffici della Città Metropolitana stessa (vedi link a lato della pagina) 	 se ubicata fuori dal centro abitato, il procedimento è di sola competenza della Città Metropolitana di Firenze               || Ufficio:    AREA 5 – Suap - Sviluppo economico, beni e attività culturali    | Referente:    Cristina Bencini    | Responsabile:    Silvia Bramati    | Indirizzo:    Piazza della Vittoria, 1 - 50012 Bagno a Ripoli    | Tel:    0556390247 - 0556390245    | Fax:    0556390267    | E-mail:     cristina.bencini@comune.bagno-a-ripoli.fi.it - silvia.bramati@comune.bagno-a-ripoli.fi.it     | Orario di apertura:    Cliccare link esterno