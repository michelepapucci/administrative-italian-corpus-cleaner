| Descrizione | Dal 3 aprile 2011 è attivo il servizio pubblico "Mobilità elettrica Sesto Fiorentino".  Nel territorio comunale sono a disposizione dei cittadini 4 postazioni di ricarica per veicoli elettrici.  Per fruire del servizio, l’utente deve essere dotato di spina elettrica codificata del tipo SCAME serie libera a norma CEI 69/6 a 4 poli, contenente un TAG identificativo. Tale spina, inserita nella presa presente nelle colonnine, permette di ricaricare il proprio veicolo elettrico. L’erogazione della corrente elettrica, necessaria alla ricarica del veicolo, avviene esclusivamente a seguito dell’inserimento della spina codificata all’interno della presa presente nelle colonnine.  Qualora l’utente utilizzi una spina non codificata, la colonnina di ricarica non erogherà corrente elettrica 	          | Modalità di richiesta |  COME FARE per accedere al servizio  	L’utente potrà richiedere l’accesso al servizio “mobilità elettrica Sesto Fiorentino”, tramite la compilazione del modulo appositamente predisposto da presentare al Servizio Ambiente del Comune di Sesto Fiorentino, in via Dante Alighieri 8, secondo piano.  A tal fine l’utente deve:   compilare e sottoscrivere il modulo di richiesta riportante i dati anagrafici, il codice del TAG identificativo rilasciato e gli obblighi contrattuali a cui è sottoposto il sottoscrittore e titolare del TAG stesso; 	 allegare al suddetto modulo copia di un documento di riconoscimento in corso di validità; 	 fornire copia del libretto di circolazione del veicolo elettrico per il quale richiede l’accesso al servizio; 	 dichiarare una delle seguenti condizioni:               - di essere già in possesso di spina codificata del tipo SCAME serie libera a norma CEI 69/6 a 4 poli, contenente un TAG identificativo; 	            - di richiedere la fornitura della spina codificata del tipo SCAME serie libera a norma CEI 69/6 a 4 poli, contenente un TAG identificativo; 	            - di richiedere la fornitura di un TAG identificativo da inserire nella propria spina tipo SCAME serie libera a norma CEI 69/6 a 4 poli;  Se richiesti, la spina codificata o il TAG identificativo saranno consegnati dal Servizio Ambiente del Comune di Sesto Fiorentino, sito in via Dante Alighieri 8, secondo piano.             | Costi | Bisonga pagare, a titolo di rimborso spese, la somma di: 	€ 30,00 qualora sia fatta richiesta di spina codificata; 	€ 5,00 qualora sia fatta richiesta del TAG identificativo.         | Modalità di fruizione |  COME FARE per ricaricare il veicolo  	La spina codificata, assegnata a ciascun utente, deve essere inserita nell’apposita presa della colonnina di ricarica, dopo aver posizionato il veicolo negli appositi spazi.  Un segnale luminoso sul pannello della colonnina conferma l'erogazione di energia elettrica.  Il servizio di ricarica dei veicoli elettrici è disponibile durante l’intera giornata, 24h su 24.  Il veicolo elettrico, durante la ricarica, potrà sostare nell’apposita area delimitata posta in adiacenza alle colonnine, alle seguenti condizioni:   Dalle ore 8.00 alle ore 20.00 non oltre le 4 ore consecutive, attestate esibendo il disco orario che riporti l’ora di inizio della sosta. Terminata la ricarica, il veicolo dovrà essere spostato. 	 Durante la ricarica notturna, dalle ore 20.00 alle ore 8.00, potrà rimanere in sosta senza limitazioni di tempo.   Tempi e modi di utilizzo del servizio saranno elettronicamente registrati tramite un dispositivo interno alla colonnina; tali dati saranno utilizzati a fini statistici e di controllo per il corretto utilizzo del servizio.          | Informazioni | Le  postazioni di ricarica sono: 	1. Piazza Galvani, stazione ferroviaria di Sesto Fiorentino  2. Piazza Vittorio Veneto, palazzo comunale  3. Via Monteverdi  4. Via Tevere, zona industriale Osmannoro                                   |          |   Postazioni di ricarica per veicoli elettrici      |   Ufficio:    Politiche di sostenibilità ambientale, tutela del territori, dell'ambiente e degli animali, ciclo dei rifiuti e servizio idrico integrato     |   Referente:    Mauro Saggioro, Simone Meini     |   Responsabile:    Leonardo Mangiarotti     |   Indirizzo:    Via Dante Alighieri, 8     |   Tel:    0554496780, 0554496778     |   Fax:    0554496781     |   E-mail:    ambiente@comune.sesto-fiorentino.fi.it     |   Orario di apertura:    Lunedi-Mercoledì ore 8,30 - 13,30 Martedì -Giovedì ore 15,00 - 18,00