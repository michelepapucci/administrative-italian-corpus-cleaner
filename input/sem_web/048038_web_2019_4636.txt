| Descrizione      ATTENZIONE: TESSERA ELETTORALE CON SPAZI ESAURITI:   In caso di esaurimento di tutti i 18 spazi per i timbri contenuti nella propria tessera elettorale è possibile chiedere il rilascio di una nuova tessera presso l'ufficio elettorale in Via del Cassero, 21. 	E' necessario esibire la tessera con gli spazi esauriti e un documento d'identità valido. 	L'ufficio segue i seguenti orari di apertura: 	- dal lunedi al venerdì 8,30 - 12,30 	- lunedì e giovedi anche 16,00 - 18,30   inoltre sarà aperto in via straordinaria per il rilascio delle tessere elettorali:   	  venerdi 24 e sabato 25 maggio 2019 dalle ore 9,00 alle ore 18,00  	  domenica 26 maggio 2019 dalle ore 7,00 alle ore 23,00        AGEVOLAZIONI DI VIAGGIO:  	Gli elettori che si recheranno a votare nel proprio comune di iscrizione elettorale potranno usufruire delle agevolazioni di viaggio, che verranno applicate da enti e società che gestiscono i relativi servizi di trasporto.                                                    Circolare agevolazioni di viaggio       PROPAGANDA ELETTORALE:   Con  delibera della Giunta Comunale n. 91 del 24.04.2019  sono stati individuati gli spazi adibiti alla propaganda elettorale diretta per lo svolgimento delle Elezioni del parlamento Europeo e Amministrative del 26 maggio 2019.  Assegnazione degli spazi ai candidati e alle liste Parlamento Europeo:  Delibera di Giunta n. 92  del 24.04.2019  , Sindaco e Consiglio Comunale:  Delibera di Giunta n.96 del 02.05.2019    	Ogni candidato e ogni lista può affiggere i propri manifesti esclusivamente nello spazio corrispondente al numero assegnato.   "Disciplina della propaganda elettorale"         | Requisiti del richiedente     Chi può votare:   	Per l'elezione dei rappresentanti dell'Italia al Parlamento Europeo 	- i cittadini italiani iscritti alle liste elettorali che entro il giorno fissato per la votazione abbiano compiuto il 18° anno di età; 	- i cittadini dell'Unione Europea residenti in Italia, che abbiano fatto richiesta di iscrizione alle apposite liste aggiunte del Comune di residenza; 	Per l'elezione del Sindaco e del Consiglio Comunale del Comune di San Casciano in Val di Pesa 	- i cittadini italiani iscritti alle liste elettorali del Comune di San Casciano in Val di Pesa che entro il giorno fissato per la votazione abbiano compiuto il 18° anno di età; 	- i cittadini dell'Unione Europea residenti nel Comune, che abbiano fatto richiesta di iscrizione alle apposite liste aggiunte;       | Informazioni      Servizi speciali di trasporto:   Il Comune di San Casciano in val di Pesa organizza un servizio di trasporto per gli elettori con difficoltà motorie, al fine di consentire il raggiungimento del seggio elettorale. 	Il servizio è effettuato in collaborazione con le associazioni di volontariato Arciconfraternita di Misericordia e Auser Volontariato.   Per usufruire del servizio è necessario prenotare dal 20 al 24 maggio  contattando una delle associazioni:  	 055 820 023 Arciconfraternita di Misericordia 	 329 566 6805  Auser Volontariato    	 Voto da parte di elettori che necessitano di accompagnamento:    	Gli elettori fisicamente impediti possono esprimere il voto con l'assistenza in cabina di una persona liberamente scelta ed iscritta nelle liste elettorali. 	L'impedimento deve essere ricollegabile alla capacità visiva od al movimento delle mani. Sono considerati elettori fisicamente impediti i ciechi, gli amputati delle mani e gli affetti da paralisi o da altro impedimento di analoga gravità. La funzione di accompagnatore può essere esercitata per un solo elettore fisicamente impedito. 	Hanno diritto al voto assistito anche gli elettori in possesso di libretto INPS recante la categoria ciechi civili ed uno dei seguenti codici: 10, 11, 15, 19, 05, 06, 07. 	L'impedimento non evidente dovrà essere dimostrato direttamente al presidente di seggio con certificato rilasciato dal medico incaricato dall'Azienda USL. 	Gli elettori con difficoltà permanenti che diano diritto ad essere accompagnate in cabina elettorale, possono richiedere, all'Ufficio Elettorale del Comune di apporre sulla loro tessera elettorale l'annotazione AVD, che è permanente e dà diritto all'accompagnamento nella cabina elettorale anche per future consultazioni. 	L'interessato od un suo delegato dovrà rivolgersi all'Ufficio Elettorale con la tessera elettorale e la certificazione medica attestante la particolare situazione, rilasciata da funzionario medico dell'Azienda USL. 	 Modulo Domanda Apposizione annotazione voto assistito     Voto nel luogo di cura o ricovero:   	Sono ammessi a votare nel luogo di cura o ricovero: 	- gli elettori ricoverati in ospedali e case di cura; 	- gli elettori ricoverati nelle case di riposo per anziani; 	- i tossicodipendenti degenti presso le strutture di associazioni, nonché presso gli enti e le istituzioni pubbliche o private.  La dichiarazione di voto nel luogo di cura va presentata dalla Direzione Sanitaria della struttura al sindaco del Comune nelle cui liste elettorali il cittadino è iscritto. Il Sindaco provvede a rilasciare ai una attestazione della avvenuta inclusione negli elenchi degli elettori degenti. 	L'elettore quindi potrà votare nel seggio allestito presso il luogo di cura presentando la tessera elettorale rilasciata dal Comune di iscrizione. 	Gli elettori degenti non possono esercitare il diritto di voto se non previa esibizione, oltre delle tessera elettorale, anche di tale attestazione.   Modulo richiesta voto nel lugo di cura  	  	  Voto degli elettori detenuti nelle case circondariali:   	La normativa vigente prevede che in occasione di tutte le consultazioni elettorali o referendarie, i detenuti presso le case circondariali possano essere ammessi a votare nel luogo di restrizione e, compilando apposito modulo di richiesta di ammissione al voto disponibile presso la casa circondariale. La richiesta verrà trasmessa dalla casa circondariale al Sindaco del Comune che provvederà a rilasciare l'autorizzazione a votare nel luogo di detenzione. 	L'elettore quindi potrà votare nel seggio allestito presso la casa circondariale presentando la tessera elettorale rilasciata dal Comune di iscrizione.   	 Voto domiciliare:  	E' la possibilità di esprimere il voto, presso l'abitazione in cui dimora l'elettore, se questo si trova nelle seguenti condizioni: 	- affetto da gravi infermità, tali da impedirne l'allontanamento dall'abitazione, in condizioni di dipendenza continuativa e vitale da apparecchiature elettromedicali, contenuta nel decreto-legge 3 gennaio 2006 n. 1, convertito, con modificazioni, dalla legge 27 gennaio 2006, n.22, modificato dalla legge 7 maggio 2009, n.46. 	- intrasportabile affetto da gravissime infermità, tali che l'allontanamento dall'abitazione in cui dimorano risulti impossibile anche con l'ausilio dei servizi di trasporto pubblico che i comuni organizzano in occasione di consultazioni per facilitare il raggiungimento del seggio da parte di elettori disabili (art. 29 della legge 5 febbraio 1992, n. 104). 	La dichiarazione deve essere presentata in un periodo compreso tra il 40° e il 20° giorno antecedente la data di votazione,  ossia dal 16 Aprile al 6 Maggio 2019 inviando:  	- una domanda di ammissione in carta libera attestante la volontà di esprimere il voto presso l'abitazione in cui dimora, con indicazione esatta e completa dell'indirizzo e, possibilmente, un recapito telefonico 	- la copia della tessera elettorale e copia del documento di identità 	- la certificazione sanitaria, rilasciata dal funzionario medico designato dai competenti organi dell'azienda sanitaria locale, in data non anteriore al 45° giorno antecedente la votazione; tale certificazione medica, per non indurre incertezze, dovrà riprodurre l'esatta formulazione normativa, attestando quindi la sussistenza, in capo all'elettore, delle condizioni di infermità di cui al comma 1, dell'art. 1 della legge n. 46/2009, con prognosi di almeno 60 giorni decorrenti dalla data di rilascio del certificato, ovvero delle condizioni di dipendenza continuativa e vitale da apparecchiature elettromedicali. Tale certificazione, inoltre, potrà attestare la necessità del cosiddetto "accompagnatore" per l'esercizio del voto. 	 Modulo Domanda voto domiciliare    	  Tessera Elettorale     	 che cosa è e a cosa serve:  	è il documento che permette, unitamente a un valido documento di identità, l'esercizio del diritto di voto, attestando la regolare iscrizione del cittadino nelle liste elettorali del comune di residenza. 	Essa contiene, oltre ai dati anagrafici dell'elettore, l'indicazione della sezione elettorale di appartenenza, della sede di votazione dove recarsi per esercitare il diritto di voto e l'indicazione dei collegi elettorali di appartenenza. 	La tessera elettorale reca inoltre diciotto spazi destinati all'apposizione del timbro da parte del Presidente del seggio elettorale all'atto della votazione. 	La tessera elettorale è inoltre indispensabile per ottenere le agevolazioni sul costo dei biglietti di viaggio in occasione delle votazioni. 	E' un documento permanente e dovrà essere conservato con cura per poter esercitare il diritto di voto in occasioni di ogni elezione o referendum.   	 chi la rilascia:  	viene rilasciata dall'Ufficio Elettorale del Comune di San Casciano in Val di Pesa, posto in Via del cassero, 21.   come si fa per ottenerla:  	la tessera viene stampata al momento dell'iscrizione nelle liste elettorali del Comune e può essere ritirata presentandosi all'Ufficio Elettorale muniti di valido documento di identità. 	E' possibile ritirare la tessera elettorale anche dei propri familiari coabitanti. 	In caso di cambio di residenza in altro Comune la tessera dovrà essere consegnata al Comune di nuova residenza, ricevendone in cambio una nuova. 	In caso di variazione dei dati riportati (cambio di indirizzo all'interno del Comune) i relativi aggiornamenti saranno inviati per posta su etichetta adesiva direttamente al domicilio dell'elettore. 	Chi ha perso o deteriorato la tessera elettorale può ottenerne un duplicato presentandosi direttamente all'ufficio elettorale munito di documento di riconoscimento.   	 durata e aggiornamento dei dati:  	la tessera è valida fino all'esaurimento dei diciotto spazi destinati all'apposizione del timbro da parte del Presidente del seggio elettorale. All'esaurimento dei predetti spazi, a seguito di domanda dell'interessato, si procede al rinnovo della stessa.   	 tessera elettorale con spazi esauriti:  	In caso di esaurimento di tutti i 18 spazi per i timbri contenuti nella propria tessera elettorale è possibile chiedere il rilascio di una nuova tessera presso l'ufficio elettorale in Via del Cassero, 21. 	E' necessario esibire la tessera con gli spazi esauriti e un documento d'identità valido.   L'ufficio segue i seguenti orari di apertura:  	- dal lunedi al venerdì 8,30 - 12,30 	- lunedì e giovedi anche 16,00 - 18,30 	 L'Ufficio elettorale sarà aperto in via straordinaria  per il rilascio delle tessere elettorali anche nei giorni di Venerdi 24 e sabato 25 Maggio. 	Per maggiori informazioni: 055 8256304 / 300   Agevolazioni di viaggio  	Gli elettori che si recheranno a votare nel proprio comune di iscrizione elettorale potranno usufruire delle agevolazioni di viaggio, che verranno applicate da enti e società che gestiscono i relativi servizi di trasporto.  Circolare agevolazioni di viaggio 	  	 Composizione degli uffici elettorali di sezione I seggi elettorali sono composti da:  	- un presidente, nominato dal Presidente della Corte d'Appello di Firenze, tra gli iscritti nell'apposito albo; 	- un segretario, nominato dal presidente tra gli elettori del Comune; 	- 4 scrutatori, nominati dalla Commissione Elettorale Comunale in pubblica seduta, tra gli iscritti nell'apposito albo. 	        | Avvertenze      DOVE SI VOTA:    Elenco e ubicazione sezioni elettorali      SPESE PER LA CAMPAGNA ELETTORALE  Si riporta l'art. 11 dello Statuto Comunale per ricordare gli adempimenti in materia di spese relative alla campagna elettorale:  ARTICOLO 11 	SPESE PER LA CAMPAGNA ELETTORALE  	 Ciascun candidato alla carica di Sindaco e ciascuna lista collegata devono presentare, al momento del deposito della candidatura e delle liste, una dichiarazione sulla spesa che si prevede di sopportare per la campagna elettorale ed a cui ci si intende vincolare. I limiti di tale spesa potranno essere fissati nel regolamento del Consiglio Comunale. 	 Tali documenti sono resi pubblici mediante affissione all'albo pretorio del Comune per tutta la durata della campagna elettorale e mediante avviso al pubblico. 	 Entro i venti giorni feriali successivi a quello della intervenuta elezione, il Sindaco, tutti gli altri candidati sindaci ed i rappresentanti delle liste presentano al Segretario Comunale il rendiconto analitico delle spese sopportate da ciascuno, raggruppate per categoria. 	 I rendiconti sono pubblicati all'albo pretorio del Comune a partire dal venticinquesimo giorno feriale successivo all'elezione del Sindaco e per una durata di trenta giorni consecutivi, con contemporaneo avviso al pubblico nelle forme più opportune. 	 I preventivi ed i rendiconti restano depositati in Comune a disposizione di chiunque. Copia degli stessi è rilasciata a richiesta.               || Ufficio:    Elettorale    | Referente:    Bandinelli Maura    | Responsabile:    Benvenuti Silvia    | Indirizzo:    Via del Cassero 21 -piano terra - 50026 San Casciano in Val di Pesa    | Fax:    055 8256310    | Orario di apertura:    dal lunedì al venerdì dalle 8.30 alle 12.30 il lunedì e il giovedì anche dalle 16.00 alle 18.30