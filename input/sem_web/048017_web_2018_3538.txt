Buoni scuola scuole infanzia paritarie private a.s. 2017/2018|   Ufficio:  Ufficio amministrativo scuola infanzia comunale|   Referente:  Sara Minniti|   Responsabile:  Giovanna Dolfi|   Indirizzo:  via Nicolodi 2|   Tel:  055 2625605|   E-mail:  buoniscuola.infanzia@comune.fi.it|-     Descrizione Il Comune di Firenze ha aderito al progetto della Regione Toscana per l'assegnazione dei Buoni Scuola 3 - 6 anni per i bambini e le bambine che frequentano le scuole dell'infanzia paritarie private per l'anno scolastico 2017/2018. Il beneficio dei Buoni Scuola consiste nella riduzione del costo sostenuto dalle famiglie per le rette, applicata dai soggetti titolari e/o gestori delle scuole dell'infanzia paritarie private.     Requisiti del richiedente 1) essere cittadini italiani o dell'Unione Europea oppure soggetti ad essi equiparati;2) essere residenti in un Comune della Toscana;3) aver iscritto i propri figli/figlie presso le Scuole dell'Infanzia paritarie private situate nel Comune di Firenze;4) avere un indicatore della situazione economica equivalente (ISEE) 2017  in corso di validità  (con il nuovo modello di calcolo di cui al DPCM 159/2013) non superiore a € 30.000;5) non beneficiare di altri rimborsi o sovvenzioni economiche o azioni di supporto dirette e/o indirette erogate allo stesso titolo, di importo tale da superare la spesa complessivamente sostenuta    Modalità di richiesta La domanda potrà essere presentata solo da uno dei genitori. Si prega di utilizzare l'apposito modulo, compilandolo in tutte le sue parti, ed inviarlo attraverso il proprio indirizzo e-mail, all'indirizzo direzione.istruzione@pec.comune.fi.it, allegando scansione del documento di identità. I termini per la presentazione delle domande decorrono dal  21/09/2017 al  06/10/2017. E' possibile presentare, entro il termine del  06/10/2017, la domanda per i buoni scuola riportando il protocollo della Dichiarazione Sostitutiva Unica (DSU) qualora non ancora in possesso del valore ISEE, tuttavia la domanda dovrà essere integrata con il valore ISEE entro il 16/10/2017 (alla e-mail sopra menzionata) pena il mancato inserimento nella graduatoria, come richiesto dalla Regione Toscana.     Documentazione da presentare Il modulo di domanda compilato e scansionato, inclusa la copia del proprio documento di identità, va inviato attraverso la propria posta elettronica, all'indirizzo: direzione.istruzione@pec.comune.fi.it    Iter procedura E' stata approvata con Determinazione Dirigenziale n. 7298/2017 la graduatoria dei/lle  richiedenti l'assegnazione dei buoni scuola, finanziati dalla Regione Toscana, da utilizzare per ridurre il costo della retta di frequenza della scuola dell'infanzia paritaria privata. Le richieste di assegnazione presentate sono state 201. Il Comune ha predisposto la graduatoria sulla base del valore economico della dichiarazione ISEE, a partire dal valore ISEE più basso. A parità di ISEE si è tenuto conto della data di nascita del/lla bambino/a, dal/lla più grande al/alla più piccolo/a.  In caso di ulteriore parità si è proceduto con sorteggio. Successivamente, prendendo atto sia delle risorse assegnate dalla Regione Toscana sia della decisione della Giunta Comunale di destinare parte dei contributi MIUR alle famiglie fiorentine frequentanti le scuole paritarie private (DD n. 346/2018 e DGM n. 17/2018) sono stati riconosciuti i/le beneficiari/e dei BUONI SCUOLA a.s. 2017/2018, come risulta dalla graduatoria allegata. Si precisa che sono state inviate comunicazioni sia alle famiglie ammesse al beneficio che  alle scuole paritarie private. Per ogni informazione è possibile contattare il numero telefonico 055 2625605 oppure inviare una e-mail a: buoniscuola.infanzia@comune.fi.it     Costi Nessuno    Modalità di fruizione Le scuole paritarie private dovranno presentare al Comune di Firenze, la documentazione contabile per ottenere il rimborso.L'erogazione dei contributi alle scuole avverrà solo dopo la formale assegnazione all'Amministrazione Comunale dei finanziamenti specifici da parte della Regione Toscana.     Informazioni Per ogni informazione è possibile contattare il numero telefonico 055 2625605 oppure all'email: buoniscuola.infanzia@comune.fi.it     Avvertenze Il Comune effettuerà controlli a campione sui beneficiari così come previsto dal Testo Unico in materia di documentazione amministrativa (D.P.R. 445/2000).       Normativa di riferimentoL.R. 32/2002 (Testo unico della normativa della Regione Toscana in materia di educazione, istruzione, orientamenti, formazione professionale e lavoro) e successive modifiche;Deliberazione del Consiglio Regionale n. 32 del 17/4/12 che approva il Piano di Indirizzo Generale Integrato (PIGI) 2012/2015;Decreto della Regione Toscana n. 13242 del 07.09.2017 che approva l'avviso pubblico per il sostegno delle famiglie per l'anno scolastico 2017/2018 nella frequenza delle scuole dell'infanzia paritarie private e degli enti locali (3 - 6 anni);Circolare del Ministero dell'Istruzione n. 22 del 21.12.2015