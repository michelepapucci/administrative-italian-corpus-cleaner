| Informazioni     Sono denominati "rifiuti ingombranti" quei rifiuti provenienti da locali e luoghi adibiti a civile abitazione che, per le loro ragguardevoli dimensioni, devono essere conferiti separatamente rispetto agli altri rifiuti.  Sono invece denominati "beni durevoli" i frigoriferi, surgelatori e congelatori, televisori, computers, lavatrici, lavastoviglie e condizionatori d'aria (RAEE), si tratta di mobili ed elettrodomestici.  E' vietato conferire rifiuti ingombranti nei cassonetti destinati alla raccolta di rifiuti urbani o di altri contenitori destinati alle raccolte differenziate, perché tali tipi di rifiuti possono e devono essere gestiti in modo diverso rispetto a tutti gli altri, che vanno di fatti conferiti direttamente alle stazioni ecologiche, per recuperare in primo luogo alcune sostanze dannose per l'ambiente (ad es. il freon dei frigoriferi, l'olio presente in alcuni motori , ecc.), smontandoli nei singoli componenti ed avviandoli al riciclaggio per materie omogenee.  ALIA svolge, anche, gratuitamente il servizio di raccolta a domicilio dei rifiuti ingombranti, di beni durevoli e di scarti vegetali derivanti dalla manutenzione delle aree a verde di pertinenza di unità domestiche. La richiesta deve essere fatta con un certo anticipo e riguarda un volume di rifiuti, per ogni richiesta, da concordare con gli operatori del servizio.  Il servizio viene svolto per appuntamento telefonando al  numero 800 888 333 da rete fissa, al numero 199 105 105 da rete mobile.   I rifiuti ingombranti devono essere trasportati, a cura del cittadino, al piano stradale e fuori dalla proprietà privata, in modo tale da non provocare intralcio alla viabilità e rischi alle persone.       | Normativa di riferimento     - Decreto Legislativo 5 febbraio 1997, num. 22              |