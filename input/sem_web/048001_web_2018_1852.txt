| Descrizione     Il 31.01.2018 è entrata in vigore la Legge 219/2017 "Norme in materia di consenso informato e di disposizioni anticipate di trattamento". Le Disposizioni Anticipate di Trattamento (Dat) permettono di esprimere le proprie volontà in materia di trattamenti sanitari. Per i residenti del Comune di Bagno a Ripoli, il modulo è disponibile in questa pagina e deve essere consegnato, previo appuntamento, personalmente dal disponente, cioè dalla persona che vuole fare testamento biologico, all'Ufficio di Stato Civile. 	Sulla base della Legge 219/2017 'Norme in materia di consenso informato e di disposizioni anticipate di trattamento' - il cosiddetto 'Testamento Biologico' -, ogni persona maggiorenne e capace di intendere e volere può, attraverso le Dat, esprimere le proprie volontà in materia di trattamenti sanitari, nonché il consenso o il rifiuto rispetto ad accertamenti diagnostici o scelte terapeutiche e a singoli trattamenti sanitari, in previsione di un'eventuale futura incapacità di farlo.       | Modalità di richiesta     Le Dat possono essere presentate personalmente, previo appuntamento, dal disponente presso l'Ufficio di Stato Civile del Comune di Bagno a Ripoli. 	L'Ufficio ha predisposto un modello di "Disposizioni Anticipate di Trattamento" (scaricabile cliccando sull'allegato a fianco), che vuole essere un semplice 'ausilio' per la compilazione delle proprie volontà, ma che non è assolutamente esaustivo dei possibili contenuti delle disposizioni che sono lasciate alla piena volontà dei disponenti, dopo aver acquisito adeguate informazioni mediche. Nel caso in cui si voglia nominare un fiduciario, occorre compilare anche la parte relativa all'accettazione. 	Con le stesse modalità, le Dat sono rinnovabili, modificabili e revocabili in ogni momento.  Le Dat devono essere redatte in uno dei seguenti modi:      - per atto pubblico 	    - per scrittura privata autenticata 	    - per scrittura privata consegnata PERSONALMENTE dal disponente presso l'Ufficio di Stato Civile del Comune di RESIDENZA del disponente stesso. 	    - le DAT possono altresì essere consegnate direttamente presso le strutture sanitarie       | Requisiti del richiedente     Ogni persona maggiorenne e capace di intendere e volere può - attraverso le Dat, esprimere le proprie volontà in materia di trattamenti sanitari, nonché il consenso o il rifiuto rispetto ad accertamenti diagnostici o scelte terapeutiche e a singoli trattamenti sanitari, in previsione di un'eventuale futura incapacità di farlo.  Nelle stesse disposizioni anticipate, può essere indicata una persona di fiducia ('fiduciario'), che faccia le veci del disponente e lo rappresenti nelle relazioni con il medico e con le strutture sanitarie. L'accettazione della nomina da parte del fiduciario può risultare dalla sottoscrizione della Dat o con atto successivo che sarà allegato alla stessa.       | Documentazione da presentare     Modulo Dat, con copia dei documenti di identità del disponente e dell'eventuale fiduciario.       | Costi     Le Dat sono esenti dall'obbligo di registrazione, dall'imposta di bollo e da qualsiasi altro tributo, imposta, diritto e tassa.       | Informazioni     Nelle Dat può essere indicata una persona di fiducia ('fiduciario') che faccia le veci del disponente e lo rappresenti nelle relazioni con il medico e con le strutture sanitarie. L'accettazione della nomina da parte del fiduciario può risultare dalla sottoscrizione della Dat o con atto successivo che sarà allegato alla stessa. 	Fermo restando che il cittadino non può esigere trattamenti sanitari contrari a norme di legge, alla deontologia professionale o alle buone pratiche clinico-assistenziali, il medico è tenuto al rispetto delle Dat, che possono essere disattese in tutto o in parte dal medico stesso, in accordo con il fiduciario, qualora esse appaiano palesemente incongrue o non corrispondenti alla condizione clinica attuale o sussistano terapie non prevedibili all'atto della sottoscrizione delle Dat, capaci di offrire concrete possibilità di miglioramento delle condizioni di vita.  Qualora le Dat non contengano l'indicazione del fiduciario o questi vi abbia rinunciato o sia deceduto o sia divenuto incapace, le Dat mantengono efficacia in merito alle volontà del disponente. 	Il consenso informato al trattamento sanitario del minore è espresso o rifiutato dagli esercenti la responsabilità genitoriale o dal tutore tenendo conto della volontà della persona minore, in relazione alla sua età e al suo grado di maturità. 	Il consenso informato della persona interdetta (art. 414 Codice Civile) è espresso o rifiutato dal tutore, sentito l'interdetto ove possibile. 	Il consenso informato della persona inabilitata è espresso dalla stessa persona inabilitata.  Nel caso in cui sia stato nominato un amministratore di sostegno, la cui nomina preveda l'assistenza necessaria o la rappresentanza esclusiva in àmbito sanitario, il consenso informato è espresso o rifiutato anche dall'amministratore di sostegno, ovvero solo da quest'ultimo, tenendo conto della volontà del beneficiario, in relazione al suo grado di capacità di intendere e di volere.  Sulla base di quanto disposto dal Decreto Ministeriale n. 168 del 10/12/2019:  	 a partire dal 1° febbraio 2020, ai fini della trasmissione delle copie delle Dat alla Banca dati nazionale, dovrà essere acquisito l'esplicito consenso del disponente, il quale, pertanto, dovrà essere informato di quanto previsto dal Regolamento UE 2016/679 sulla privacy, noto anche come GDPR, relativo alla protezione dei dati personali (vedi link esterni) 	 a partire dal 31 gennaio 2020, il Comune dovrà trasmettere entro 60 giorni dall'attivazione della Banca dati nazionale delle Dat, al Ministero della Salute, al fine del loro inserimento in tale Banca dati, un elenco nominativo delle persone che hanno espresso dichiarazioni anticipate di trattamento antecedentemente alla realizzazione della Banca dati 	 entro il 31 luglio 2020, il Comune dovrà trasmettere al Ministero della Salute copie delle Dat dia disponenti di cui l'elenco precedente 	 le copie delle Dat depositate prima del 1/02/2020, da acquisire alla Banca dati nazionale entro il 31/07/2020, poiché prive di esplicito consenso del disponente,  potranno, su richiesta dello stesso disponente, essere cancellate  con le modalità previste dall'informativa resa ai sensi degli art. 13 e 14 del GDPR 2016/679 per il trattamento dei dati raccolti nella Banca dati nazionale per le Dat 	 gli ufficiali di stato civile dei comuni di residenza dei disponenti, o loro delegati, e gli ufficiali di stato civile delle rappresentanze diplomatiche o consolari italiane all'estero 	 i notai e i capi degli uffici consolari italiani all'estero, nell'esercizio delle funzioni notarili 	 i responsabili delle unità organizzative competenti nelle regioni che abbiano adottato modalità di gestione della cartella clinica o del fascicolo sanitario elettronico o altre modalità di gestione informatica dei dati degli iscritti al Servizio sanitario nazionale, e che abbiano, con proprio atto, regolamentato la raccolta di copia delle Dat    Modalità di consultazione delle Dat registrate nella banca dati nazionale   Possono accedere ai servizi di consultazione delle Dat registrate alla Banca dati nazionale, attraverso autenticazione Spid o Cns, il disponente e il fiduciario eventualmente da lui nominato, nonché il medico che ha in cura il disponente in situazioni di incapacità di autodeterminarsi ed è chiamato a effettuare accertamenti diagnostici, scelte terapeutiche o eseguire trattamenti sanitari sul disponente.          | Normativa di riferimento     	 Legge 219/2017 'Norme in materia di consenso informato e di disposizioni anticipate di trattamento' 	 Decreto del Ministero della Salute n. 168 del 10/12/2019               || Ufficio:    Servizi Demografici    | Referente:    Stefano Franchi - Paola Gennai - Maila Lanzini - Paola Mori - Filippo Salvadori - Petra Snijders    | Responsabile:    Antonella Biliotti    | Indirizzo:    Piazza della Vittoria, 1 - 50012 Bagno a Ripoli    | Tel:    055 055    | E-mail:     servizidemografici@comune.bagno-a-ripoli.fi.it, comune.bagno-a-ripoli@postacert.toscana.it     | Orario di apertura:    Cliccare link esterno