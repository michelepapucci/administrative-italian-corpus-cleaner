| Comunicato stampa dei servizi demografici del 22.02.2010 : Avviso per i viaggiatori muniti di carta d'identità valida per l'espatrio, diretti in particolare verso: Bulgaria, Croazia, Egitto, Guadalupa, Macedonia, Martinica, Mauritius, Romania, Svizzera, Tunisia, Turchia, Bosnia Erzegovina. - A partire dall'agosto 2008 (articolo 31 legge 6 agosto 2008 n 133) presso il proprio Comune di residenza o domicilio, è possibile estendere la durata della propria carta d'identità da 5 a 10 anni: - se il documento d'identità è in formato cartaceo, vi sarà apposto un timbro attestante la proroga di validità; - ai possessori di carta d'identità elettronica, invece, sarà consegnato un certificato di proroga, che andrà conservato ed esibito insieme alla carta elettronica. - Tuttavia, in alcuni Paesi (specie in quelli sopra citati) sono state segnalate sia difficoltà nel riconoscimento delle carte d'identità cartacee rinnovate con timbro, sia respingimenti per i possessori di carte d'identità elettroniche rinnovate con un certificato rilasciato dal Comune. - Pertanto, allo scopo di scongiurare respingimenti alle frontiere, si consiglia ai viaggiatori diretti verso le destinazioni in questione di munirsi comunque di passaporto o di effettuare il rinnovo del proprio documento d'identità. - è buona regola in ogni caso, prima di recarsi in Paesi esteri, informarsi presso le ambasciate ed i consolati presenti in Italia sui documenti richiesti per l'ingresso. - Si consiglia di visitare il sito del Ministero degli Affari Esteri: http://www.viaggiaresicuri.it/ (vedi - Altre informazioni utili - ). | Altre informazioni utili : Carta d'identità elettronica (CIE) - Viaggiare sicuri - Sito del Ministero degli Affari Esteri - Data ultima revisione dei contenuti della pagina: 14.12.2017 -