| Informazioni     Il primo piano del Centro Giovani a Tavarnelle Val di Pesa è diventato uno spazio all'avanguardia composto di tre sale prova ampiamente attrezzate, un salone polivalente e uno studio di registrazione. Ambienti ampi e confortevoli dotati di strumentazioni sofisticate tra cui amplificatori, impianto voce, batteria, cablati con lo studio di registrazione per incisioni live. Le sale prova possono infatti collegarsi separatamente e contestualmente allo studio di registrazione, utilizzando sofisticate attrezzature di comunicazione web. Lo studio di registrazione è predisposto per la trasmissione radio e l'utilizzo dello spazio come studio fm. Anche nel salone polivalente, destinato alle attività musicali ma anche al teatro e alla danza, sarà possibile trasmettere e registrare.  L'intervento eseguito, è costato complessivamente 150 mila euro ed è stato realizzato con la compartecipazione dei Comuni di Barberino e Tavarnelle.  Lo spazio è attualmente utilizzato da alcune associazioni locali per ospitare attività di socializzazione ed incontro tra giovani e bambini del territorio.              || Ufficio:    Centro Giovani    | Indirizzo:    Via Mazzini n. 1 Tavarnelle Val di Pesa    | Tel:    055 8050890