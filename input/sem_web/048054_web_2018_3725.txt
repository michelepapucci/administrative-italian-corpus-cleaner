| Descrizione     	 Il D.L. 78/2015 recante "Disposizioni urgenti in materia di enti territoriali", convertito dalla legge 6 agosto 2015, n. 125, ha introdotto la nuova Carta di Identità Elettronica (C.I.E.) con funzioni di identificazione del cittadino. 		La C.I.E. gradualmente, sta sostituendo la carta d'identità in formato cartaceo. 	  COSA CAMBIA  		La nuova Carta di identità elettronica è il documento personale che attesta l'identità del cittadino, realizzata in materiale plastico, dalle dimensioni di una carta di credito e dotata di sofisticati elementi di sicurezza e di un microchip a radiofrequenza (RF) che memorizza i dati del titolare, la fotografia e le impronte digitali; 		Oltre all'impiego ai fini dell'identificazione, la nuova Carta di identità elettronica può essere utilizzata per richiedere una identità digitale sul sistema SPID (Sistema Pubblico di Identità Digitale). 		La nuova carta non sarà rilasciata direttamente dall'Ufficio Anagrafe al momento della richiesta ma sarà spedita all'interessato entro 6 giorni lavorativi dall'emissione a cura del Ministero dell'Interno; 		Il costo della nuova carta sarà di 21,50 €. Tale costo prevede una parte fissa di 16,79 € a favore del Ministero dell'Interno. 		Per una prima fase sperimentale è ancora consentito il rilascio della vecchia carta d'identità in formato cartaceo.        | Modalità di richiesta       Il rilascio della Carta di Identità Elettronica è previsto solo nei seguenti casi:    - scadenza naturale del vecchio documento  - deterioramento, furto o smarrimento   Negli altri casi è obbligatorio portare a scadenza il documento cartaceo già in possesso.   Direttamente all'Ufficio Anagrafe negli orari di apertura previo appuntamento OBBLIGATORIO  L'appuntamento può essere prenotato: 	- telefonando al n. 055-055 	- presso l'Ufficio URP del Comune di Tavarnelle Val di Pesa 	- on line selezionando il giorno e l'ora nell' agenda dell'Ufficio Servizi Demografici.        | Requisiti del richiedente     La carta di identità può essere rilascia a:  	 Cittadini italiani e stranieri. 	 Per i minorenni  può essere rilasciata valida per l'espatrio solo se vi è l'assenso di entrambi i genitori o del tutore che, accompagnando il minore agli sportelli anagrafici, provvederanno a firmare l'assenso. Nel caso solo uno dei due genitori accompagni il minore agli sportelli, dovrà essere munito di assenso scritto, dell'altro genitore, al quale andrà allegata fotocopia della carta d'identità dello stesso, in caso di mancato assenso occorre il nulla osta del Giudice Tutelare. 	 I cittadini iscritti all'AIRE con il passaporto o con autodichiarazione        | Iter procedura     Il cittadino, al momento della domanda dovrà presentare:   Per la Carta Identità Elettronica   - in caso di primo rilascio, un altro documento di identità in corso di validità; 	- in caso di rinnovo o deterioramento la vecchia carta d'identità; 	- in caso di furto o smarrimento, la relativa denuncia; 	- il codice fiscale o tessera sanitaria; 	- 1 fototessera; 	Dovrà inoltre procedere con l'operatore comunale all'acquisizione delle impronte digitali.  Caratteristiche delle fototessere:  http://www.cartaidentita.interno.gov.it/caratteristiche-generali/    Per la Carta Identità in formato cartaceo   2 fotografie formato tessera uguali e recenti 	La carta di identità scaduta. In caso di furto e/o smarrimento occorre consegnare anche copia della denuncia presentata alle autorità di Pubblica Sicurezza e un altro documento di riconoscimento (per esempio patente,passaporto, ecc.).  In casi eccezionali, la carta d'identità può anche essere rilasciata a persone non residenti dietro motivata richiesta: in questo caso i tempi di consegna variano in base al rilascio del nulla-osta da parte del Comune di residenza.       | Costi     Il costo della Carta Identità Elettronica è di € 21,50  Il costo della Carta Identità in formato cartaceo è di € 5,00 in caso di scadenza naturale o prima emissione, di € 10,00 in caso di smarrimento o deterioramento.  E' possibile pagare direttamente all'ufficio Anagrafe al momento della richiesta della nuova CIE, sia in contanti che tramite circuito Bancomat (Attenzione: attualmente non è possibile utilizzare carte di credito e carte bancoposta).       | Tempi     Il processo di emissione della C.I.E. è gestito dall'Istituto Poligrafico e Zecca dello Stato che, una volta ricevuti i dati in via telematica, provvederà al confezionamento della carta e all'invio presso l'indirizzo indicato dal cittadino tramite Posta Raccomandata. E' importante sapere che la consegna avverrà entro 6 giorni lavorativi.       | Informazioni      MODALITA' DI PAGAMENTO  	E' possibile pagare direttamente all'ufficio Anagrafe in contanti al momento della richiesta della nuova CIE.   PER I MINORI  	I genitori sottoscrivono l'istanza e la dichiarazione che il minore non si trova in alcuna delle condizioni ostative previste per il rilascio del passaporto e forniscono l'assenso all'espatrio. La dichiarazione deve essere sottoscritta da entrambi i genitori. Il minore deve essere presente e dall'età di 12 anni sarà necessaria l'apposizione della firma e la raccolta delle impronte digitali.   VALIDITA'  	la validità della carta d'identità cartacea e della C.I.E. varia a seconda dell'età del titolare: 	10 anni per le persone maggiorenni; 	5 anni per i minori di età compresa tra 3 e 18 anni; 	3 anni per i minori di età inferiore a 3 anni. 	La carta d'identità viene rilasciata con scadenza nella data corrispondente al giorno e mese di nascita del titolare, immediatamente successivo alla normale scadenza (ad esempio se è stata rilasciata una carta di identità il 10 febbraio 2012 ad una persona maggiorenne nata il 4 gennaio, il documento scadrà il 4 gennaio 2023, primo compleanno successivo al termine di 10 anni previsto dalla legge). (Decreto Legge n. 5/2012).   VALIDITA' PER L'ESPATRIO  	Per i cittadini Italiani la carta di identità è valida per viaggiare nei Paesi dell'Unione Europea. Per altri Paesi è opportuno sempre controllare il sito  www.viaggiaresicuri.it . 	Per i maggiorenni la carta d'identità è rilasciata valida per l'espatrio. In tal caso, il cittadino deve dichiarare di non trovarsi nelle particolari condizioni che, per legge, ne impediscono il rilascio. 	Per i minorenni (fino a 18 anni) la carta d'identità può essere rilasciata valida per l'espatrio (se richiesta) dietro l'assenso di entrambi i genitori. La dichiarazione di tale assenso avviene con l'apposizione della firma di entrambi i genitori al momento del rilascio del documento. 	Per le condizioni di espatrio dei minori si invita a prendere visione di quanto riportato nell'apposita sezione del sito della polizia di stato: 	Viene rilasciata non valida per l'espatrio se non vi è l'assenso dei genitori.   DONAZIONE ORGANI E/O TESSUTI  	Al momento del rilascio della nuova C.I.E. verrà chiesto al cittadino maggiorenne se intende esprimere il proprio consenso o diniego alla donazione di organi e/o tessuti in caso di morte attraverso una dichiarazione che verrà inserita nel Sistema Informativo Trapianti (S.I.T). Il Sistema Informativo Trapianti è consultabile 24 ore su 24 in modalità sicura dai medici del coordinamento regionale trapianti. 	Per maggiori informazioni:  https://trapianti.sanita.it/statistiche/    ITALIANI RESIDENTI ALL'ESTERO  	La C.I.E. non può essere rilasciata agli italiani residenti all'estero.   STRANIERI RESIDENTI  	Per i cittadini stranieri residenti in Italia con permesso di soggiorno e passaporto validi, la Carta di Identità è rilasciata con validità esclusiva nel territorio italiano come documento di riconoscimento e non costituisce titolo per l'espatrio. Il permesso di soggiorno deve essere sempre accompagnato alla Carta Identità.              || Ufficio:    Servizi Demografici     | Referente:    Simonetta Mannelli - Cristina Di Nasso - Mirko Cavicchioli    | Responsabile:    Rocco Cassano    | Indirizzo:    Piazza Matteotti n. 39 Tavarnelle Val di Pesa    | Tel:    055 8050823 - 055 8050847    | Fax:    055 8076657    | E-mail:     s.mannelli@comune.tavarnelle-val-di-pesa.fi.it - c.dinasso@comune.tavarnelle-val-di-pesa.fi.it     | Orario di apertura:    Da lunedì a venerdì 8.30 - 11.30, martedì - giovedì anche 15.30 - 18.00