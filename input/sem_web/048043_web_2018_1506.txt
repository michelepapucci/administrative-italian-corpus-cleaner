| Descrizione | Si tratta di una dichiarazione con la quale l'interessato dichiara di conoscere stati, fatti o qualità personali che lo riguardano o che riguardano terze persone, ma dei quali egli abbia diretta conoscenza. E' sufficiente sottoscrivere l'istanza davanti al dipendente incaricato di riceverla oppure inviarla per posta, pec, fax o terza persona con allegata fotocopia del documento di identità del dichiarante.         | Requisiti del richiedente | La dichiarazione può essere resa anche da non residenti.   	Coloro che intendono rilasciare dichiarazione sostitutiva dell'atto di notorietà devono essere maggiorenni. 	Per i  minori,  la dichiarazione va sottoscritta dal genitore esercente la potestà o dal tutore; per gli  interdetti , la dichiarazione va sottoscritta dal tutore; per gli  inabilitati  e per i minori emancipati, la dichiarazione deve essere sottoscritta dall'interessato con l'assistenza del curatore. 	La dichiarazione di chi non può firmare è raccolta dal dipendente incaricato previo accertamento dell'identità del dichiarante.  Anche i cittadini  stranieri  possono rendere tale dichiarazione nei casi seguenti:   per i cittadini appartenenti all'Unione Europea alle stesse condizioni dei cittadini italiani; 	 per i cittadini di Stati non appartenenti all'Unione Europea, regolarmente soggiornati in Italia, purché essa riguardi stati, fatti o qualità personali attestabili da enti pubblici italiani.          | Documentazione da presentare | Alla dichiarazione non autenticata deve essere allegata fotocopia di un documento di identità valido del dichiarante (costituiscono validi documenti di identificazione: la carta di identità, la patente di guida, il passaporto, il libretto di porto d'armi, le tessere di riconoscimento rilasciate da pubbliche amministrazioni a loro dipendenti, i libretti di pensione, la patente nautica ed il patentino di abilitazione alla conduzione di impianti termici).         | Costi | La dichiarazione sostitutiva non autenticata è gratuita. 	Per la dichiarazione sostitutiva autenticata il costo è di € 16,52.         | Tempi | L'autentica della firma, laddove necessaria, viene effettuata immediatamente.         | Informazioni | La dichiarazione sostitutiva dell'atto di notorietà  non  deve essere autenticata, a meno che:   debba essere presentata a soggetti privati che non consentono all'uso dell'autocertificazione; 	 riguardi la riscossione da parte di soggetti diversi dall'interessato di benefici economici (riscossione di pensioni, contributi, etc).   La dichiarazione  non   può essere rilasciata  nei casi seguenti:   dichiarazioni di impegno con le quali si manifesti la volontà di fare o non fare qualcosa in futuro; 	 quando consiste in una procura, anche se il destinatario finale è una Pubblica Amministrazione (è, invece, ammessa per le deleghe).                                | Avvertenze |  Le dichiarazioni false espongono a responsabilità penale e comportano la decadenza dal beneficio ottenuto.    	Le dichiarazioni sostitutive di atto di notorietà possono essere usate anche tra soggetti privati che vi consentano. 	Non possono essere sostituiti con tali dichiarazioni i certificati medici, sanitari, veterinari, di origine, di conformità CE, di marchi e brevetti.  Le dichiarazioni sostitutive di atto di notorietà sono valide finchè non mutano i fatti oggetto di dichiarazione.          | Normativa di riferimento |      DPR n. 445/2000  Testo Unico sulla documentazione amministrativa (artt. 38 e 47) 	     Legge 7 agosto 1990 n.241 Nuove norme in materia di procedimento amministrativo e di diritto di accesso ai documenti amministrativi.           | Reclami ricorsi opposizioni |  FORME DI TUTELA AMMINISTRATIVE E GIURISDIZIONALI   In caso di diniego di autentica può essere presentato ricorso al Prefetto  entro 30 giorni dalla notifica del provvedimento dell'Ufficiale di Anagrafe. 	Nei confronti del provvedimento finale può essere proposto ricorso al giudice amministrativo entro il termine di decadenza di 60 giorni dalla comunicazione/notificazione, dalla pubblicazione o dalla conoscenza del provvedimento stesso, secondo quanto previsto dal D.Lgs. 2 luglio 2010, n. 104.  In alternativa può essere presentato ricorso al Presidente della Repubblica entro il termine di decadenza di 120 dalla comunicazione/notificazione, dalla pubblicazione o dalla conoscenza del provvedimento stesso, secondo quanto previsto dal D.P.R. 1199/1971.      POTERE SOSTITUTIVO   In caso di inerzia del personale dirigenziale il potere sostitutivo è attribuito al Segretario Generale, in base alla deliberazione del Commissario Straordinario n. 31 del 29 settembre 2015, assunta con i poteri della Giunta.                   |          |   Dichiarazione sostitutiva atto di notorietà     |   Ufficio:    Stato civile e certificati anagrafici     |   Referente:    Claudia Donati - Alessandra Mensini - Manuela Turci     |   Responsabile:    Lara Burberi     |   Indirizzo:    Largo V Maggio     |   Tel:    0554496264     |   Fax:    0554496253     |   E-mail:    anagcert@comune.sesto-fiorentino.fi.it     |   Orario di apertura:     Lun. Merc. Ven. ore 8,30 -13,30 Mar. Giov. ore 8,30-13,30 e ore 15,00-18,00 (erogazione dei ticket per l'accesso all'ufficio fino alle 17.45) Sab. ore 9,00- 12,00 (erogazione dei ticket per l'accesso all'ufficio fino alle 11.45)