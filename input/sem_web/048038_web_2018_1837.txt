| Documentazione da presentare     	 planimetria indicante il luogo dell'occupazione 	 disegno, schizzo o dichiarazione del richiedente da cui possa rilevarsi lo spazio di carreggiata minimo/massimo lasciato libero dall'occupazione richiesta 	 fotografie (solo per le occupazioni di cui al punto 5) 	 tutti i dati del richiedente compreso un numero telefonico (che serve per comunicazioni urgenti)        | Informazioni     Dal 1° settembre 2012 le richieste di occupazione di suolo pubblico, sia temporanee che permanenti, vanno indirizzate all'Ufficio Tributi e consegnate all'Ufficio Protocollo del Comune. 	 	Le autorizzazioni/concessioni rilasciate potranno essere ritirate presso il sopraindicato ufficio in via Del Cassero n. 21, il lunedì e giovedì, nel seguente orario: 8.30-12.30 e 16.00-18.30. 	 	 Quali occupazioni di suolo pubblico sono possibili 	 	 TEMPORANEE ( di durata inferiore all'anno) 	 	  -  Installazione di ponteggi o altre attrezzature di cantiere (comunque di tipo tecnico, a servizio di un lavoro che non viene eseguito sulla strada quindi senza alterazione del suolo) 	  -  Trasloco, vuotatura di fosse biologiche, potatura piante e simili, quando l'automezzo necessario al lavoro deve sostare in aree in cui è normalmente vietata la sosta o quando è necessaria l'emissione di provvedimenti quali ordinanze di divieto di sosta o di transito 	  -  Occupazione connessa ad alterazione del suolo pubblico temporanea (esempio: per riparazione di guasto su cavo) 	  -  Occupazione connessa ad alterazione del suolo pubblico per installazioni permanenti (esempi: per installazione di cavi sotterranei per servizi pubblici, di fosse biologiche o simili) 	  -  Installazione provvisoria di arredi ed attrezzature a servizio di una attività commerciale o di altra attività, quali tavolini, fioriere, compresi  stendardi pubblicitari e striscioni 	  -  Occupazioni per manifestazioni. 	 	  PERMANENTI  	 	  - Installazione definitiva di arredi ed attrezzature a servizio di una attività commerciale o di altra attività, quali tavolini, fioriere, tende, padiglioni, pedane, insegne, faretti esterni per l'illuminazione 	  -  Passo carrabile 	  -   Impianti sotterranei o altri impianti. 	 	  Chi rilascia le autorizzazioni  	 	Le autorizzazioni e le concessioni sono rilasciate dall'Ufficio Tributi, previo parere di altri uffici competenti per le varie tematiche. 	 	Per le occupazioni sulle strade regionali e provinciali e su quelle statali all'interno del centro abitato, è necessario richiedere (deve farlo direttamente il richiedente prima di richiedere l'autorizzazione comunale) il nulla osta alla Provincia di Firenze per le strade regionali e provinciali, che deve essere esibito al Comune. 	 	  Come si richiede l'occupazione di suolo pubblico  	 	 Le richieste devono essere indirizzate all'Ufficio Tributi e presentate all'ufficio protocollo del Comune, almeno 15 giorni prima della data presunta di inizio dell'occupazione; l'autorizzazione (se non verrà negata) sarà quindi disponibile presso l'Ufficio Tributi entro il termine anzidetto. 	 	Nel caso in cui sia necessaria l'emissione di un'ordinanza di divieto di sosta, l'autorizzazione e la copia dell'ordinanza relativa devono essere ritirate in tempo utile affinché l'autorizzato possa apporre la segnaletica di divieto di sosta necessaria, almeno 48 ore prima dell'inizio dell'occupazione.  Finché  il richiedente non ha ottenuto l'autorizzazione, NON E' AUTORIZZATO all'occupazione stessa e pertanto è soggetto a sanzione ai sensi del Codice della Strada.  La richiesta deve essere corredata di n.2 marche da bollo da €. 16,00.      Dove si ritira l'autorizzazione   L'autorizzazione o la concessione si ritirano presso l'Ufficio Tributi; contestualmente il richiedente effettuerà il pagamento della TOSAP se l'occupazione è temporanea. In caso di occupazione permanente il richiedente compilerà un modulo disponibile presso l'Ufficio Tributi e il bollettino per il pagamento della tassa verrà recapitato successivamente al domicilio del contribuente.      Come si richiede la proroga dell'autorizzazione   Qualora fosse necessaria una proroga dell'autorizzazione, la richiesta dovrà essere presentata presso l'Ufficio Protocollo  almeno 5 giorni prima  della scadenza dell'autorizzazione originaria.  La proroga sarà quindi disponibile sempre presso l'Ufficio Tributi entro la scadenza dell'autorizzazione originaria.  La richiesta di proroga deve essere corredata di n. 2 marche bollo da €. 16,00.         Altre informazioni importanti   L'apposizione della segnaletica a norma del Codice della Strada, della segnaletica di indicazione (divieto di sosta, divieto di transito, preavvisi di deviazione e simili) e quanto altro necessario a mettere in esecuzione l'occupazione, deve essere apposta e mantenuta dal richiedente sotto la propria responsabilità.  Nel caso di alterazioni stradali, il ripristino successivo della sede stradale costituisce occupazione di suolo pubblico a tutti gli effetti, che va richiesta nei modi suesposti, anche contestualmente alla domanda di autorizzazione all'occupazione di suolo pubblico per alterazione stradale.  Il periodo di tempo necessario per montare/smontare strutture temporanee quali giostre, tendoni, stands per sagre e simili, costituisce occupazione di suolo pubblico a tutti gli effetti e va previsto nella richiesta di autorizzazione all'occupazione di suolo pubblico.  Nel caso in cui il richiedente non possa iniziare l'occupazione di suolo pubblico (per avverse condizioni meteorologiche o simili) nel giorno indicato e quindi intenda domandare una posticipazione dell'occupazione stessa, deve darne comunicazione all'Ufficio Tributi il giorno stesso, tramite fax, e-mail o presentandosi di persona.  L'autorizzato deve esporre copia dell'autorizzazione presso l'occupazione di suolo pubblico.      Occupazioni d'urgenza   Per far fronte a situazioni d'emergenza o quando si tratti di provvedere alla esecuzione di lavori che non consentono alcun indugio, l'occupazione può essere effettuata dall'interessato prima di aver conseguito il formale provvedimento di autorizzazione e/o di concessione che verrà rilasciato a sanatoria.  In tal caso l'interessato ha l'obbligo di dare immediata comunicazione dell'occupazione all'Ufficio Polizia Municipale  e all'Ufficio Tecnico - Lavori pubblici e all'ufficio Tributi, inviando via fax la richiesta.  L'interessato è tenuto inoltre a presentare domanda per ottenere il rilascio della autorizzazione e/o concessione 'a sanatoria' entro 2 giorni dall'inizio dell'occupazione, all'Ufficio Tributi. Il Servizio competente provvederà ad accertare se esistevano le condizioni d'urgenza. In caso negativo verranno applicate le eventuali sanzioni di legge, nonché quelle espressamente previste nel presente Regolamento.  Per quanto concerne le misure da adottare per la circolazione si fa rinvio a quanto disposto a riguardo dall'art. 30 e seguenti del Regolamento di esecuzione e di attuazione del nuovo Codice della Strada.      Info  rmazioni importanti per le associazioni   L'Amministrazione Comunale ha predisposto alcune postazioni per le occupazioni di suolo pubblico da parte delle Associazioni riconosciute in uno speciale elenco; l'autorizzazione all'occupazione, se richiesta sull'apposito modulo e unicamente per le dislocazioni predisposte e per l'utilizzo delle stesse con strutture come tavolini e sedie, per una superficie complessiva di non più di mq. 8,00, verrà rilasciata entro 3 giorni dalla richiesta.              || Ufficio:    Tributi    | Referente:    Olivia Arconti - Francesco Borghi    | Responsabile:    Alessandra Semplici    | Indirizzo:    Via del Cassero, 21 - 50026 - San Casciano in Val di Pesa    | Fax:    055 8256361    | E-mail:     tosap@comune.san-casciano-val-di-pesa.fi.it     | Orario di apertura:     lunedì e giovedì 8.30-12.30 e 16.00-18.30