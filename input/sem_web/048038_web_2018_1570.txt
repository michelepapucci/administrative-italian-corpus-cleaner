| Descrizione     La consegna 'Kit eternit' per la gestione dei piccoli manufatti in cemento amianto provenienti da civili abitazioni è ripresa dal 10 ottobre 2017.  Il servizio è attivo per i Comuni di Bagno a Ripoli, Calenzano, Campi Bisenzio, Fiesole, Firenze, Greve in Chianti, Impruneta, San Casciano Val di Pesa, Scandicci, Sesto Fiorentino, Signa e Tavarnelle Val di Pesa.     Il ritiro del kit potrà essere prenotato tramite il numero verde Alia 800 330011 da rete fissa o 199 163315 da rete mobile e ritirato nei giorni di martedì e giovedì dalle ore 14.30 alle 17.30 alla stazione ecologica di Scandicci.  Il conferimento del rifiuto potrà essere effettuato SOLO presso la ecostazione di Scandicci durante il normale orario di apertura al pubblico.     Il prezzo del kit è stato fissato in € 35,00 IVA compresa per l'inserimento di alcuni ulteriori oggetti diventati necessari per l'adeguamento del trattamento alle esigenze degli impianti di smaltimento finale.  Diversamente rispetto a quanto previsto prima della sospensione del servizio nel kit verrà consegnato:  -          Un prodotto incapsulante (contenitore da 4 kg) ed uno spruzzino per irrorare il prodotto sul manufatto prima di procedere al suo smontaggio e confezionamento; il contenitore del prodotto e lo spruzzino possono essere smaltiti normalmente come imballaggi in multimateriale;  -          Un sacchetto in pvc ed una etichetta per confezionare i DPI utilizzati dall'Utente per lo smontaggio ed il confezionamento dei rifiuti (tuta, maschera, guanti, sovrascarpe); una volta tolti seguendo le istruzioni, tali oggetti dovranno essere inseriti nel sacchetto in PVC e conferiti alla ecostazione separati dal manufatto; l'addetto provvederà a prenderli in carico ed a conferirli nell'apposito contenitore.  Rimangono inalterate le altre condizioni fra le quali evidenziamo le più significative:  -          Le operazioni di smontaggio devono essere effettuate autonomamente dal cittadino senza l'ausilio o la presenza di ditte terze;  -          I limiti rimangono fissati a 30 kg per kit con la possibilità di acquistare altri due big bag al prezzo di € 18,00 IVA compresa per un massimo di 100 kg ad Utenza non ripetibile;  -          Il trasporto deve essere tassativamente effettuato con auto di proprietà dell'Utente (non è consentito l'utilizzo di mezzi di terzi o mezzi come furgoni o pianali);  -          Manufatti di peso complessivo superiore ai 100 kg non possono in alcun modo essere gestiti con questa procedura e la rimozione deve essere affidata a ditte autorizzate.     I nostri uffici rimangono a disposizione per eventuali ulteriori chiarimenti ai numeri 055 7339339-239-390 in orario 9.00 - 13.00 e 14.00 - 16.30 dal lunedì al venerdì o via mail all'indirizzo commerciale@aliaspa.it.              || Ufficio:    Edilizia Produttiva, Ambiente e Sviluppo Sostenibile    | Referente:    Samuele Agazzi    | Indirizzo:    Via del Cassero, n.19 - piano terra - 50026 - San Casciano in Val di Pesa    | Fax:    055 8256332    | E-mail:     s.agazzi@comune.san-casciano-val-di-pesa.fi.it