| Che cos'è : Voto assistito - Alcuni elettori come: - i ciechi; - gli amputati delle mani; - gli affetti da paralisi o da altro impedimento di analoga gravità, - sono, come è facilmente intuibile, fisicamente impediti nella possibilità di esprimere autonomamente il proprio voto. La legge riconosce a questi elettori il diritto di farsi assistere da un accompagnatore (un familiare o un conoscente), che entra con loro nella cabina elettorale e li aiuta ad esprimere il voto. - La legge, inoltre, riconosce il diritto a farsi accompagnare in cabina elettorale anche a coloro che sono fisicamente impediti solo temporaneamente. - In ogni caso, a meno che l'impedimento fisico non sia talmente evidente da non lasciare dubbi (ciechi, amputati delle mani, paralizzati), l'impedimento stesso deve essere dimostrato con un certificato medico - rilasciato esclusivamente dai medici designati dalla ASL - nel quale si attesti precisamente che l'infermità fisica impedisce all'elettore di esprimere il voto senza l'aiuto di un altro elettore. - Voto assistito permanente - Per coloro che sono affetti da impedimento fisico permanente, inoltre, vi è la possibilità di chiedere all'Ufficio Elettorale l'apposizione di un timbro sulla tessera elettorale, recante la scritta 'AVD', che autorizza l'interessato ad essere assistito in modo permanente nell'esercizio del diritto di voto. - Per ottenerlo, l'interessato deve recarsi personalmente (ovviamente facendosi accompagnare) all'Ufficio Elettorale e presentare una domanda (vedi - Modulistica - ) e la necessaria documentazione - rilasciata dalla Commissione Medica della ASL - nella quale si attesti precisamente che l'infermità fisica impedisce all'elettore di esprimere il voto senza l'aiuto di un altro elettore. | Requisiti : A chi è rivolto - Agli elettori affetti da impedimento fisico, temporaneo o permanente, che non consente loro di esprimere, in modo autonomo, il voto. | Come si ottiene : Termini, scadenze, modalità di presentazione della domanda - L'elettore affetto da impedimento fisico talmente evidente da non lasciare dubbi (cecità, amputazione delle mani, paralisi) non deve presentare alcuna domanda, ma semplicemente andare al seggio con l'accompagnatore. - Negli altri casi occorre andare, in qualunque momento e comunque in tempo utile per votare, alla ASL e farsi rilasciare il certificato medico che autorizza il voto assistito. - Invece, per ottenere il timbro sulla tessera elettorale che autorizza il voto assistito permanente, occorre andare all'Ufficio Elettorale, in qualunque momento e comunque in tempo utile per votare, presentando la domanda e la documentazione rilasciata dalla Commissione Medica della ASL. - Appare ovvio precisare che, anche l'elettore fisicamente impedito, per poter votare, deve avere la tessera elettorale e il documento di identità. - Costi e modalità di pagamento - Nessun costo. - Tempi e iter della pratica - Immediata. - A chi rivolgersi - Per ulteriori informazioni rivolgersi all'Ufficio elettorale. - Per ottenere le certificazioni mediche rivolgersi alla ASL. | Note : Segnalazioni e precisazioni - La funzione di accompagnatore può essere svolta per una sola persona fisicamente impedita. - Per poter svolgere tale funzione occorre essere: - cittadini italiani, maggiorenni e iscritti nelle liste elettorali; - residenti a Prato o in qualunque altro comune italiano. - Anche l'accompagnatore deve avere la tessera elettorale e il documento di identità. - Il Presidente del seggio annoterà sulla tessera elettorale dell'accompagnatore che lo stesso ha svolto tale funzione. | Responsabile del Procedimento : Simona Barbara - Fraschini - Email: - s.fraschini@comune.prato.it - Telefono: 0574 1835142 | Modulistica : Domanda per voto assistito permanente | Dove andare : Ufficio elettorale - Sede - Piazza Cardinale Niccolò - , 13 -  - 59100 -  Prato -  PO - Centralino - 0574 1835159 - Telefono: - 05741835143 - 05741835144 - 05741835146 - 05741835147 - Orario - Lunedì e mercoledi 14.00 - 17.00 - Servizio telefonico dal lunedì al venerdì 9.00 - 13.00 - E-mail - ufficioelettorale@comune.prato.it - PEC - elettorale.prato@postacert.toscana.it - Guarda indirizzo sulla mappa - (apre una nuova finestra) | Funzionario antiritardo : Rosanna - Lotti - Email: - r.lotti@comune.prato.it - Telefono: 0574 1835138 - Come attivare il funzionario antiritardo - Data ultima revisione dei contenuti della pagina: 28.03.2019 -