| Descrizione     Periodicamente l'amministrazione comunale provvede all'aggiornamento dell' Elenco aperto agli Avvocati, singoli o associati, esercenti l'attività di assistenza e di patrocinio dinanzi a tutte le Magistrature per il conferimento di incarichi per la costituzione e tutela del Comune e dei dipendenti.       | Requisiti del richiedente      Requisiti generali per l'inclusione nell'elenco   Possono essere iscritti nell'Elenco comunale gli Avvocati che nel termine di cui al successivo punto 9, siano in possesso dei seguenti requisiti: a) siano iscritti all'Albo Professionale da almeno 3 anni; b) siano in condizione di contrattare con la Pubblica Amministrazione a norma di legge; c) non abbiano a proprio carico condanne penali ostative al patrocinio; d) non presentino altre cause di incompatibilità a patrocinare nell'interesse dell'Ente.       | Informazioni      Iscrizione nell'elenco   L'iscrizione ha luogo su domanda del professionista interessato o del rappresentante dello studio associato alla quale deve essere unito curriculum di studio, degli incarichi assolti, delle specializzazioni (civile, penale, amministrativo, lavoro ecc...) e delle esperienze acquisite ( es. edilizia, urbanistica ed ambiente, espropri , recupero crediti ecc...). L'elenco degli Avvocati diviso per specializzazione è pubblico. L'iscrizione nell'Elenco - a seconda della disponibilità dichiarata - avverrà secondo l'ordine alfabetico, a seguito dell'accertamento della sussistenza dei requisiti richiesti, indicati nel presente avviso. Potrà essere disposto il diniego dell'iscrizione, laddove si riscontri la carenza di uno o più di detti requisiti.   Validità dell'elenco e suo aggiornamento   L'Elenco sarà aggiornato con cadenza annuale, a seguito di pubblicazione di apposito avviso pubblico. L'aggiornamento dell'Elenco potrà riguardare sia nuovi inserimenti che aggiornamenti dei dati dei soggetti già inseriti.   Affidamento degli incarichi   La Giunta Comunale affiderà l'incarico professionale scegliendo tra i soggetti iscritti nell'Elenco, tenendo conto dei seguenti criteri:  	 specializzazione ed esperienze risultanti dal curriculum presentato 	 rotazione tra i professionisti al fine di evitare il cumulo degli incarichi 	 evidente conseguenzialità e complementarietà con altri incarichi aventi lo stesso oggetto 	 svolgimento di incarichi analoghi (con riferimento alla materia del contendere) in favore del Comune 	 esclusione di conflitto d'interesse.   Qualora il giudizio venga promosso innanzi ad una Giurisdizione Superiore a seguito di sentenza favorevole per il Comune, l'incarico è affidato di norma allo stesso professionista che ha curato i gradi precedenti a meno che egli stesso non abbia i requisiti per il patrocinio dinanzi alle Giurisdizioni superiori. In caso di impugnativa avverso una sentenza sfavorevole per l'Ente, l'Amministrazione valuterà discrezionalmente se confermare l'incarico allo stesso professionista che ha difeso il Comune nel grado precedente o se, invece, incaricare altro professionista.   Cancellazione dall'elenco   Sarà disposta la cancellazione dall'Elenco dei professionisti che: - abbiano perso i requisiti per l'iscrizione; - abbiano, senza giustificato motivo, rinunciato ad un incarico; - non abbiano assolto con puntualità e diligenza gli incarichi loro affidati; - siano comunque responsabili di gravi inadempienze; - abbiano intentato, durante il corso dell'incarico loro affidato dal Comune, cause contro l'Amministrazione Comunale   Trattamento economico   I corrispettivi degli incarichi affidati, comprensivi di spese, diritti ed onorari, saranno determinati tenendo presente la relativa tariffa professionale vigente al momento del conferimento dell'incarico calcolata secondo i minimi tariffari.   Trattamento dei dati personali   I dati raccolti saranno trattati, ai sensi del D.Lgs. n. 196/2003, esclusivamente nell'ambito del presente procedimento.              || Ufficio:    Affari legali