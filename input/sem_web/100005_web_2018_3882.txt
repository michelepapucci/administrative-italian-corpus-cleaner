- 08.01.2020 - Aggiornate le - tariffe per l'anno 2020 - .  - Questa pratica si svolge SOLO su appuntamento. - Ecco tutte le indicazioni per fissare un appuntamento per questa pratica - . | Che cos'è : Per poter contrarre matrimonio, sia con rito civile che con rito religioso, occorre richiedere le pubblicazioni all'ufficio di Stato civile del comune di residenza di uno dei due futuri sposi. - La pubblicazione è il procedimento con il quale l'ufficiale di Stato Civile accerta l'insussistenza degli impedimenti alla celebrazione del matrimonio e dà "pubblicità" dell'intenzione dei nubendi mediante l'affissione all'albo pretorio comunale.  - La pubblicazione di matrimonio è obbligatoria; la pubblicazione non può essere effettuata prima di 6 mesi dalla data presunta del matrimonio per: - Cittadini italiani - di cui almeno uno residente a Prato interessati a contrarre matrimonio civile, religioso concordatario (cattolico) o di altri culti acattolici ammessi dallo Stato Italiano; - Stranieri residenti o domiciliati - o non residenti ma che contraggono il matrimonio con un cittadino italiano residente; - Stranieri residenti all'estero - che contraggono matrimonio a Prato. - I nubendi devono trovarsi nella libertà di stato per contrarre matrimonio (articolo 86 Codice Civile) - è consigliabile prenotare almeno tre mesi prima della data prevista per il proprio matrimonio. | Requisiti : A chi è rivolto - Possono contrarre matrimonio i cittadini italiani, i cittadini comunitari e i cittadini stranieri, maggiorenni, di stato libero, che non siano legati fra loro da vincoli di parentela, affinità, adozione e affiliazione nei gradi stabiliti dal Codice Civile. - Chi ha già in corso un cambio di residenza o ha la necessità di cambiare residenza da un Comune ad un altro, deve avvertire immediatamente l'Ufficio di Stato Civile; - Chi intende risposarsi (vedovo, divorziato  o matrimonio annullato) deve accertarsi che gli atti allo Stato Civile e all'Anagrafe, rispettivamente del Comune di nascita e di residenza, siano aggiornati; - Il cittadino italiano nato all'estero deve accertarsi che il proprio atto di nascita sia già trascritto in Italia e in quale Comune. | Come si ottiene : Termini, scadenze, modalità di presentazione della domanda - Richiesta di Pubblicazione - La celebrazione del matrimonio è preceduta dalla richiesta della pubblicazione che deve essere effettuata da entrambi gli sposi presentandosi personalmente all'Ufficio di Stato Civile, dove verranno rese le dichiarazioni e firmato il verbale ( - vedi "Documenti da presentare" - ). - La data di matrimonio sarà fissata dai nubendi insieme all'Ufficiale di Stato Civile al momento dell'appuntamento per le pubblicazioni e in seguito alla verifica della disponibilità delle date e delle sedi.  - Pubblicazione - Una volta fatta la richiesta di pubblicazione e acquisiti i documenti necessari, le pubblicazioni vengono affisse all'Albo pretorio on line per almeno otto giorni e dal 12° giorno dall'affissione può essere celebrato il matrimonio civile oppure può essere ritirato il certificato di eseguite pubblicazioni da consegnare al Parroco o il nulla osta da consegnare al Ministro di culto, in caso di matrimonio religioso. - Nel caso di matrimonio civile da celebrarsi in altro Comune, viene consegnata la delega per la celebrazione nell'altro Comune. - Le pubblicazioni hanno validità - 180 giorni dalla data dell'eseguita pubblicazione - , nel caso in cui il matrimonio non sia celebrato entro tale termine, queste scadono ed occorre ripeterle. - Celebrazione - Il matrimonio con rito civile è celebrato dall'Ufficiale di Stato civile (Sindaco o suo delegato): - dal lunedì al venerdì in orario d'ufficio, presso la sede dei Servizi Demografici e la Sala Matrimoni in Palazzo Comunale; - tutti i sabati mattina dalle ore 9.30 alle ore 12.00; il secondo e quarto sabato pomeriggio dalle ore 15.30 alle ore 18.00 e la seconda e la quarta domenica del mese dalle ore 9.30 alle ore 12.00 e dalle 15.30 alle 18.00. - per i mesi di giugno, luglio e settembre viene individuato anche un ulteriore fine settimana. - per i mesi di solenni festività nazionali (Pasqua e Natale) la celebrazione dei matrimoni viene modificata rispetto al consueto calendario. - Le date disponibili sono riepilogate nel calendario, presente nella sezione " - Allegati - ".  - Documenti da presentare - Al momento della richiesta di pubblicazione si devono presentare: - un documento di identità valido (es. passaporto) di entrambi gli sposi; - se il matrimonio è celebrato con rito religioso deve essere presentata obbligatoriamente la richiesta di pubblicazione rilasciata dal parroco della - diocesi di Prato - o dal ministro di culto; - per i culti acattolici ammessi dallo Stato italiano, occorre produrre la richiesta del Ministro di Culto con l'attestazione della nomina da parte del Ministero degli Interni Italiano. Per altri culti è necessario chiedere informazioni più dettagliate.  - se il matrimonio è celebrato con rito civile nel comune di Prato, è necessario presentare le fotocopie del documento di identità dei due testimoni che saranno presenti alla cerimonia; - per i - cittadini stranieri - , il nulla osta al matrimonio rilasciato dall'Autorità Consolare in Italia, legalizzato presso la Prefettura competente per territorio oppure rilasciato dall'Autorità competente del proprio Paese, in questo caso il documento deve essere legalizzato dal Consolato o dall'Ambasciata italiana all'estero. Per alcune nazionalità il nulla osta è sostituito da certificato di capacità matrimoniale o dichiarazione giurata; - In caso di matrimonio tra minorenni, con - almeno sedici anni di età - deve essere presentata copia del provvedimento di ammissione al matrimonio rilasciata dal Tribunale dei Minori; - In caso di donna divorziata che intende contrarre matrimonio si fa riferimento all'articolo 89 del Codice Civile; - In caso di parentela o affinità tra i coniugi è necessario il decreto del Tribunale di autorizzazione a contrarre matrimonio (articolo 87 del Codice Civile). - Costi e modalità di pagamento - 1 marca da bollo da € 16,00 - se entrambi i futuri sposi sono residenti nel Comune di Prato; - se uno dei futuri sposi è residente a Prato e l'altro all'estero; - se entrambi i futuri sposi sono residenti all'estero. - 2 marche da bollo da € 16,00 - se i futuri sposi sono residenti in due diversi Comuni Italiani. -   - Tariffe per l'uso delle sale per la celebrazione - Le tariffe sono diversificate a seconda della sala e a seconda se gli sposi sono residenti o meno (vedi tabella allegata in "Allegati e documenti"). - Pagamento tramite Jolly (terminale pubblico polifunzionale) in contanti o con bancomat, senza spese di commissione, o tramite le tabaccherie autorizzate della provincia di Prato o altri punti T-Serve, con spese di commissione. - Le tariffe sono applicate per l'utilizzo della Sala matrimoni e del Salone consiliare del Palazzo comunale nonché per le sedi esterne. - Tempi e iter della pratica - Dal momento della richiesta occorrono dai 15 ai 30 giorni affinché le pubblicazioni vengano affisse. - La trascrizione dell'atto di matrimonio nei registri di Stato civile avviene entro 60 giorni. | Note : Segnalazioni e precisazioni - Regime patrimoniale - Il regime della comunione dei beni è il regime patrimoniale legale. - La scelta del regime di separazione dei beni, per i matrimoni civili, va dichiarata all'Ufficiale di Stato Civile, mentre per i matrimoni religiosi, va dichiarata al Ministro di Culto. - Per cambiare successivamente la scelta del regime patrimoniale, occorre un atto pubblico stipulato da un notaio. | Responsabile del Procedimento : Ufficiale di Stato Civile addetto | Allegati e documenti : Calendario dei fine settimana disponibili per celebrazione matrimoni e unioni civili anno 2020 in formato .pdf - (29 kB) - Tariffe matrimoni e unioni civili per anno 2020 in formato .doc - (50 kB) | Altre informazioni utili : Pubblicazioni di matrimonio - Albo pretorio del Comune di Prato - Pratiche su appuntamento | Dove andare : Stato civile - Sede - Piazza Cardinale Niccolò - , 13 -  - 59100 -  Prato -  PO - Centralino - 0574 1835159 - Orario - Da lunedì a sabato 9.00 - 13.00, giovedì pomeriggio 14.00 - 17.00; - Informazioni e consegna documenti Cittadinanza jure sanguinis: SOLO su appuntamento giovedì 9.00-17.00; - Denunce di nascita e pubblicazioni di matrimonio: solo su appuntamento telefonando dal lunedì al venerdì 9.00 - 13.00 e giovedì 14.00 - 17.00. - PEC - anagrafestatocivile.prato@postacert.toscana.it - Guarda indirizzo sulla mappa - (apre una nuova finestra) | Funzionario antiritardo : Rosanna - Lotti - Email: - r.lotti@comune.prato.it - Telefono: 0574 1835138 - Come attivare il funzionario antiritardo - Data ultima revisione dei contenuti della pagina: 12.03.2020 -