| Descrizione | L’affidamento familiare è un intervento temporaneo di aiuto e sostegno ad un minore ed alla sua famiglia che si trova a vivere una situazione di difficoltà. Attraverso l’affidamento il bambino incontra un'altra famiglia che, accogliendolo presso di sé, si impegna ad assicurare una adeguata risposta a tutti i suoi bisogni: affettivi, educativi, di mantenimento, di istruzione, con la garanzia del rispetto della sua storia e delle sue relazioni significative. 	L’affido non è adozione, ma è finalizzato al rientro del minore nella propria famiglia.  L'affido può essere: 	- a tempo pieno, quando il minore vive stabilmente con la famiglia affidataria per un periodo di tempo  che può essere di pochi mesi fino a qualche anno; 	- a tempo parziale, quando il minore necessita del supporto di un nucleo familiare diverso, per il fine settimana o per le vacanze; 	- diurno, quando il minore necessita del supporto degli affidatari, per qualche ora al giorno.   	Il Comune di Sesto Fiorentino, insieme agli altri Comuni facenti parte della Società della Salute Zona Nord-Ovest, ha attivato il Centro Affidi Zona Fiorentina Nord-Ovest, gestito dalla Cooperativa Sociale "Di Vittorio".                                   |          |   Prestazioni economiche per affidamento familiare     |   Ufficio:    Centro Affidi Zona Fiorentina Nord-Ovest     |   Indirizzo:    Via Donizetti, 27 - Sesto Fiorentino     |   Tel:    3480156964     |   E-mail:    centroaffidi@divittorio.it