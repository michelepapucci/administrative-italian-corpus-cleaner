| Descrizione |    Per ascensore si intende una cabina con comandi interni che collega i diversi piani di un edificio. È mossa da un motore e si sposta lungo guide rigide, la cui inclinazione sull'orizzontale è superiore a 15 gradi. L’ascensore può trasportare: solo persone, sia persone che cose, soltanto cose se la cabina è accessibile, cioè se una persona può entrarvi senza difficoltà, altrimenti è considerato montacarichi.  Per montacarichim si intende una cabina a motore di portata superiore a 25 kg che collega i piani di un edificio e che si sposta lungo guide rigide con un’inclinazione sull'orizzontale superiore a 15 gradi. Il montacarichi trasporta solo cose e nella maggior parte dei casi è inaccessibile alle persone. Anche se, vista la grandezza dell’apparecchio, una persona potrebbe entrarvi senza difficoltà, il montacarichi non deve comunque essere utilizzato per il trasporto della persona e non deve essere munito di comandi situati al suo interno.  Per poter utilizzare ascensori e montacarichi è necessario presentare la comunicazione per la messa in esercizio e il suo aggiornamento (articolo 12 del Decreto del Presidente della Repubblica 30/04/1999, n. 162).  La comunicazione di messa in esercizio, con conseguente richiesta del numero di immatricolazione, deve essere inviata entro dieci giorni dalla data della dichiarazione di conformità dell'impianto. Il richiedente deve inoltre inviare una copia della comunicazione al soggetto competente delle verifiche periodiche.  Quando si apportano modifiche costruttive all'impianto, la comunicazione di aggiornamento di messa in esercizio  deve essere inviata sia al Comune che al soggetto competente per le verifiche periodiche.         | Modalità di richiesta | La comunicazione deve essere presentata entro 10 giorni dalla data della dichiarazione di conformità dell'impianto e deve contenere:   l'indirizzo dello stabile dove è installato l'impianto; 	 la velocità, la portata, la corsa, il numero delle fermate ed il tipo di azionamento dell'impianto; 	 il nominativo o la ragione sociale dell'installatore dell'ascensore o del costruttore del montacarichi (D. P. R. 162/1999); 	 la copia della dichiarazione di conformità "CE"; 	 l'indicazione della ditta (abilitata ai sensi del D. M. 37/2008) cui il proprietario ha affidato la manutenzione dell'impianto; 	 l'indicazione del soggetto che ha accettato l'incarico di effettuare le ispezioni periodiche sull'impianto.           | Requisiti del richiedente | Gli apparecchi devono soddisfare i requisiti essenziali di sicurezza e di tutela della salute previsti dall'Allegato I del Decreto del Presidente della Repubblica 30/04/1999, n. 162. 	Gli ascensori e i componenti di sicurezza muniti di marcatura CE (Conformità Europea) e accompagnati dalla dichiarazione CE di conformità (Allegato II del Decreto del Presidente della Repubblica 30/04/1999, n. 162) rientrano nella norma.          | Iter procedura | Per la messa in esercizio di un impianto l'ufficio competente del Comune assegna all'impianto stesso, entro trenta giorni, un numero di matricola che deve essere comunicato al proprietario o al suo legale rappresentante e al soggetto competente per l'effettuazione delle verifiche periodiche (articolo 12 del Decreto del Presidente della Repubblica 30/04/1999, n. 162).         | Tempi | La comunicazione deve essere presentata entro 10 giorni dalla data della dichiarazione di conformità dell'impianto.               Servizi On-Line                Presentazione on line delle pratiche SUAP                      | Normativa di riferimento | D.P.R. n. 162 del 30/04/1999.                 |          |   Suap - Messa in esercizio di ascensori e montacarichi     |   Ufficio:    Suap     |   Referente:    Flavio Casadei della Chiesa, Michela Fedi     |   Responsabile:    Emanuela Ceccarelli     |   Indirizzo:    via Dante Alighieri, 8      |   Tel:    0554496786 , 0554496789     |   Fax:    0554496714     |   E-mail:    suap@comune.sesto-fiorentino.fi.it     |   Orario di apertura:    L’ufficio è aperto al pubblico il martedì e il giovedì pomeriggio dalle 15.00 alle 17.45 e il mercoledì dalle 8.45 alle 13.45. Alle risposte telefoniche è dedicata la fascia orario dalle 12 alle 13.30 dei giorni di lunedì, martedì, giovedì e venerdì.