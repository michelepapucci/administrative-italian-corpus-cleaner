| Informazioni     Per poter votare, il cittadino italiano deve presentare al seggio la propria tessera elettorale, insieme a un documento di identità valido. La tessera elettorale attesta la regolare iscrizione del cittadino nelle liste elettorali del proprio comune di residenza.  Essa contiene i dati anagrafici del titolare, il luogo di residenza, il numero e sede della sezione alla quale l'elettore è assegnato, il collegio e la circoscrizione di appartenenza in ciascun tipo di elezione.   La tessera è valida per 18 elezioni .  Agli elettori che trasferiscono la residenza nel Comune di San Casciano in Val di Pesa, da un altro Comune viene rilasciata una nuova tessera elettorale previa restituzione di quella rilasciata dal Comune di provenienza.  L'Ufficio Servizi demografici ed elettorali provvede all'aggiornamento delle tessera elettorale anche in caso di variazione dell'indirizzo di residenza all'interno del Comune (in tal caso, si provvede facendo pervenire direttamente al nuovo domicilio un'etichetta autoadesiva recante i dati aggiornati, da applicare sulla tessera elettorale).      Tessera elettorale con spazi esauriti   In caso di esaurimento di tutti i 18 spazi per i timbri contenuti nella propria tessera elettorale è possibile chiedere il rilascio di una nuova tessera presso l'ufficio elettorale in Via del Cassero, 21. 	E' necessario esibire la tessera con gli spazi esauriti e un documento d'identità valido. 	L'ufficio segue i seguenti orari di apertura:  	 dal lunedi al venerdì 8,30 - 12,30 	 lunedì e giovedi anche 16,00 - 18,30    Al fine di garantire il distanziamento personale previsto dalle disposizioni sul contenimento dell'emergenza sanitaria in corso, si prega accedere all'ufficio previo appuntamento al 055 8256300 / 301 / 304      In caso di  smarrimento  o deterioramento della tessera elettorale occorre presentare domanda di duplicato all'Ufficio Elettorale, unendo copia di documento di identità o riconoscimento in corso di validità.  NON è necessario presentare la relativa denuncia di smarrimento agli organi di Pubblica Sicurezza.  Alla domanda di duplicato per deterioramento va allegata la tessera deteriorata.     In caso di  furto , prima di inoltrare la richiesta di duplicato occorre presentare la relativa denuncia ai competenti organi di Pubblica Sicurezza. Copia della denuncia dovrà essere allegata alla richiesta di duplicato per furto da presentare all'Ufficio Elettorale.  La richiesta di duplicato della tessera elettorale per furto, smarrimento, deterioramento, può essere inoltrata anche da un familiare convivente del titolare della tessera, presentando la seguente documentazione:  - dichiarazione di furto, smarrimento, deterioramento, rilasciata dal titolare della tessera;  - copia documento di identità o riconoscimento del titolare dichiarante in corso di validità;  - copia documento di identità o riconoscimento del delegato;  - copia dell'eventuale denuncia ai competenti organi di Pubblica Sicurezza in caso di furto.       | Normativa di riferimento     - L. 30 aprile 1999,n.120  - DPR 8 settembre 2000 n. 299              || Ufficio:    Elettorale    | Referente:    Maura Bandinelli    | Responsabile:    Silvia Benvenuti    | Indirizzo:    Via del Cassero, n. 21- piano terra - 50026 San Casciano in Val di Pesa    | Fax:    055 8256310    | E-mail:     m.bandinelli@comune.san-casciano-val-di-pesa.fi.it     | Orario di apertura:    dal lunedì al venerdì 8.30-12.30, lunedì e giovedì anche 16.00-18.30