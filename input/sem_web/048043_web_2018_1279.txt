| Descrizione | Il proprietario di una unità immobiliare ricedente all'interno dei Piani di Lottizzazione o di Piani di Recupero, che intenda vendere il suddetto immobile dovrà, prima del rogito, provvedere alla determinazione del prezzo di vendita secondo quanto previsto dalla convenzione originaria tra la ditta assegnataria ed il Comune. Il prezzo massimo di vendita, determinato ed asseverato da un professionista abilitato, dovrà essere presentato al Comune per il visto. Qualora il proprietario intenda vendere la suddetta unità immobiliare ad un importo superiore al prezzo massimo di vendita, sussiste l'obbligo di corrispondere al Comune il costo di costruzione di cui all'art. 6 della L. 10/1997, opportunamente aggioranto come indicato in convenzione. Allo scadere della convenzione l'alloggio risulta affrancato da qualsiasi vincolo.         | Modalità di richiesta | La comunicazione della determinazione del prezzo massimo di cessione deve essere presentata in carta semplice, in duplice copia, utilizzando il modello predisposto dall’ufficio.  La richiesta può essere inoltrata con una delle seguenti modalità:   consegna diretta all’ufficio Protocollo in piazza Vittorio Veneto n.1, ovvero presso la sede del Settore in via Dante Alighieri n. 8, 2° piano presso la portineria nell’orario di apertura al pubblico; 	 spedizione a mezzo posta a: Comune di Sesto Fiorentino – Servizio “Settore Sviluppo del Territorio – Servizio Pianificazione Territoriale” – via Dante Alighieri n. 8, 50019 Sesto Fiorentino (FI); 	 trasmissione tramite PEC all’indirizzo  protocollo@pec.sesto-fiorentino.net , della domanda predisposta in formato elettronico non modificabile (file.pdf) e sottoscritta digitalmente.           | Requisiti del richiedente | Proprietà di alloggio nell'ambito di  Piani di Lottizzazione - Piani di Recupero - Progetti Unitari Convenzionati.         | Documentazione da presentare | In allegato alla comunicazione devono essere prodotti: 	- nel caso di cessione per un importo non superiore al prezzo massimo di vendita:   copia del documento di identità del proprietario/i; 	 determinazione asseverata del prezzo massimo di vendita redatta dal tecnico sul modello predisposto dall’ufficio; 	 relazione di calcolo del prezzo massimo di vendita redatta dal tecnico; 	 atto di provenienza dell’immobile; 	 planimetrie e visure catastali dell’unità immobiliare principale e delle eventuali pertinenze; 	 dichiarazione sostitutiva dell'acquirente.   - nel caso di cessione per un importo superiore al prezzo di vendita:   copia del documento di identità del proprietario/i; 	 calcolo asseverato del costo di costruzione aggiornato redatto dal tecnico sul modello predisposto dall’ufficio; 	 atto di provenienza dell’immobile; 	 elenco dei vani costituenti l’unità immobiliare e delle eventuali pertinenze con indicazione delle relative superfici; 	 planimetrie e visure catastali dell’unità immobiliare principale e delle eventuali pertinenze; 	 attestazione di avvenuto pagamento a favore del comune del costo di costruzione; 	 dichiarazione sostitutiva drell'acquirente.    NOTA PER I PROFESSIONISTI   Modalità di calcolo del prezzo massimo di vendita:   nel caso in cui sia previsto fare riferimento agli indici ISTAT, dovranno essere utilizzate le tabelle “Indici del costo di costruzione” da reperire sul sito dell'ISTAT applicativo RIVALUTA, aggiornate alla data di presentazione del prezzo stesso.          | Iter procedura | L’ufficio competente, ricevuta la comunicazione, entro 30 giorni  provvedere a verificare:   la correttezza delle determinazioni effettuate; 	 a correttezza dell’autocalcolo del costo di costruzione; 	 l’avvenuta trasmissione, a cura del cedente, degli atti rogati.          | Costi | Non sono previsti costi.         | Tempi | La comunicazione deve essere effettuata almeno 30 giorni prima dell’eventuale rogito.         | Modalità di fruizione |               | Informazioni | Il prezzo massimo di vendita è attualizzato mediante l’applicazione degli indici ISTAT esistenti al momento del calcolo e deprezzato per vetustà, quindi deve essere calcolato non prima di 30 giorni dalla presentazione al comune e conserva validità per 180 giorni dalla data di determinazione.  Nel caso in cui la cessione venga effettuata ad un prezzo superiore a quello massimo il pagamento del costo di costruzione a favore del comune dovrà essere effettuato mediante bonifico intestato a:  Tesoreria Comunale - Chianti Banca - Agenzia di Sesto Fiorentino - via Gramschi, 543:  Coordinate bancarie IBAN: IT 44 L 03599 018000137900  Conto 137900 intestato a Tesorei Comunale.      Gli atti di convenzione stipulati sono disponibili presso il Servizio Patrimonio del Comune.                             | Avvertenze | La correttezza delle determinazioni del prezzo massimo di vendita e dell’autocalcolo del costo di costruzione verrà verificata dall’ufficio competente. In caso di accertata dichiarazione infedele si provvederà,  oltre a procedere nei confronti del tecnico ai sensi dell’art. 481 del Codice Penale, a dare comunicazione all’interessato ed al notaio rogante per la verifica dell’eventuale sussistenza di profili di nullità dell’atto di vendita. 	Gli atti di compravendita non possono essere rogati prima dell’ottenimento del visto del comune. 	Il rogito o altro atto di trasferimento di diritti reali, successivo alla prima assegnazione, dovrà essere trasmesso a cura della parte cedente al comune entro 60 giorni dalla data della stipula. La mancata trasmissione entro il termine suddetto comporterà la corresponsione di una penale pari a € 516.46.                 |          |   Territorio - Vendita di unità immobiliari realizzate all'interno di PL - PdR - PUC (edilizia residenziale sociale e convenzionata)     |   Ufficio:    Servizio Pianificazione Territoriale - Ufficio Piani Attuativi     |   Referente:    Arch. Maria Maselli     |   Responsabile:    Arch. Alessandra Guidotti     |   Indirizzo:    via D. Alighieri, 8 50019 Sesto Fiorentino     |   Tel:    055 4496768     |   Fax:    055 /4496777     |   E-mail:    m.maselli@comune.sesto-fiorentino.fi.it     |   Orario di apertura:    martedì e giovedì ore 15:00-17:45 mercoledì ore 8:45-13:45.