| Descrizione     Il Regolamento Urbanistico (art. 55 della Legge Regionale n. 1 del 3/01/2005 e successive modifiche e integrazioni) disciplina l'attività urbanistica ed edilizia per l'intero territorio comunale.       | Informazioni     Il Regolamento Urbanistico del Comune di Tavarnelle Val di Pesa è stato adottato con Delibera del Consiglio Comunale n. 42 del 03/05/2007.   L'avviso dell'avvenuta adozione del provvedimento è stato pubblicato sul BURT del 23/05/2007.   Gli atti relativi al Regolamento Urbanistico adottato sono stati depositati presso l'Ufficio Urbanistica del Comune a decorrere dal 23/05/2007, dandone avviso mediante affissione all'Albo Pretorio del Comune e diffusione della notizia sui locali organi di stampa, informando anche della possibilità di presentare osservazioni entro 45 giorni, ovvero fino al 07/07/2007 (come previsto dall'art. 17, comma 2, della L.R. 03/01/2005 n. 1).  I cittadini con proprietà incluse nell'elenco delle aree da sottoporre a vincolo a fini espropriativi sono stati avvisati di tale previsione mediante raccomandata A.R., con la quale sono stati informati della possibilità di presentare osservazioni nei 45 giorni successivi al ricevimento della comunicazione. La scadenza per la presentazione delle osservazioni è stata prorogata, con deliberazione del Consiglio Comunale n. 51 del 27/06/2007, fino al giorno 7/08/2007.  Con la stessa deliberazione sono stati estesi i tempi per la presentazione delle osservazioni da parte dei cittadini le cui proprietà sono incluse nell'elenco delle aree da sottoporre a vincolo a fini espropriativi, fermo restando che nel caso in cui i 45 giorni dal ricevimento dell'apposita comunicazione ricadano in data successiva al 07/08/2007, rimane valida la scadenza originaria.  Dei tempi di deposito è data notizia mediante avviso all'Albo Pretorio del Comune e negli spazi pubblici.  Decorsi i tempi di deposito l'Amministrazione Comunale, esaminate le osservazioni pervenute, ha provveduto all'approvazione del Regolamento Urbanistico. Il provvedimento di approvazione (Delibera del Consiglio Comunale n. 34 del 01/07/2008) contiene il riferimento puntuale alle osservazioni pervenute e l'espressa motivazione delle determinazioni adottate.  L'avviso di approvazione dello strumento urbanistico è stato pubblicato sul Bollettino Ufficiale della Regione Toscana il 03/09/2008. Il Regolamento Urbanistico acquista efficacia dalla data di tale pubblicazione.       | Avvertenze      Gli elaborati del vigente Regolamento Urbanistico sono stati aggiornati con le varianti riportate nella sezione "Varianti al Regolamento Urbanistico",  approvate con la stessa procedura prevista per il Regolamento Urbanistico                || Ufficio:    Ufficio Associato Governo del Territorio - Urbanistica    | Referente:    Irene Sabatini    | Responsabile:    Arch Pietro Bucciarelli    | Indirizzo:    Piazza Matteotti n. 39 Tavarnelle Val di Pesa    | Tel:    055 8050829    | Fax:    055 8050817    | E-mail:     i.sabatini@comune.tavarnelle-val-di-pesa.fi.it     | Orario di apertura:    martedi 15.30 - 18.30 giovedì 9.00 - 13.00 venerdì 10.00 - 13.00 (solo su appuntamento)