| Che cos'è : Le - Associazioni di Promozione Sociale - (APS) sono Enti del Terzo Settore costituiti in forma di associazione (riconosciuta o non riconosciuta) da un numero non inferiore a 7 persone fisiche o a 3 APS, per lo svolgimento in favore dei propri associati, di loro familiari o di terzi di una o più attività di interesse generale per il perseguimento senza scopo di lucro di finalità civiche, solidaristiche e di utilità sociale, avvalendosi in modo prevalente dell'attività di volontariato dei propri associati o delle persone aderenti agli enti associati. - Non sono APS i circoli privati e le associazioni comunque denominate che dispongono limitazioni con riferimento alle condizione economiche e discriminazione di qualsiasi natura in relazione all'ammissione degli associati o prevedono il diritto di trasferimento della quota associativa o che collegano la partecipazione sociale alla titolarità di azioni o quote di natura patrimoniale. - Il - volontario - è una persona che, per sua libera scelta, svolge attività in modo personale, spontaneo e gratuito, senza fini di lucro, neanche indiretti, ed esclusivamente per fini di solidarietà - in favore della comunità e del bene comune. L'attività del volontario non può essere retribuita in alcun modo nemmeno dal beneficiario. Al volontario possono essere rimborsate dalla associazione soltanto le spese effettivamente sostenute e documentate per l'attività prestata, entro limiti massimi ed alle condizioni preventivamente stabilite dall'associazione medesima; sono vietati, in ogni caso, rimborsi spese di tipo forfettario. La qualità di volontario è incompatibile con qualsiasi forma di rapporto di lavoro subordinato o autonomo e con ogni altro rapporto di lavoro retribuito con l'associazione di cui il volontario è associato o tramite il quale svolge la propria attività volontaria. | Requisiti : A chi è rivolto - I requisiti generali, necessari per costituire un'APS sono:  - forma giuridica : associazione, riconosciuta o non riconosciuta; - numero minimo associati : 7 persone fisiche o 3 APS: possono partecipare altri ETS o Enti senza scopo di lucro se il loro numero non è superiore al 50% del numero delle APS; - attività di interesse generale : svolta in favore dei propri associati, di loro familiari o di terzi avvalendosi in modo prevalente dell'attività di volontariato dei propri associati o delle persone aderenti agli enti associati; - denominazione : deve contenere "associazione di promozione sociale" o "APS"; - risorse umane :le APS possono attivare rapporti di lavoro retribuito (dipendente, autonomo o di altra natura), anche dei propri associati, solo quando ciò sia necessario ai fini dello svolgimento dell'attività di interesse generale e al perseguimento delle finalità. In ogni caso, il numero dei lavoratori non può superare il 50% del numero dei volontari o il 5% del numero degli associati. | Come si ottiene : Termini, scadenze, modalità di presentazione della domanda - Per costituire un'associazione di promozione sociale è necessario: - Creare una base associativa e di promozione sociale - adeguata per svolgere le attività di interesse generale nel rispetto di finalità civiche, solidaristiche e di utilità sociale, non a scopo di lucro. - Convocare l'Assemblea -  degli associati promotori per stipulare l' - atto costitutivo - (alla presenza o meno del - notaio - , necessario solo per l'acquisizione della personalità giuridica) e per approvare lo - statuto - che deve essere conforme alle norme del Codice Civile e a quelle del Codice del Terzo Settore. - Richiedere all'Agenzia delle Entrate territorialmente competente l'attribuzione del - Codice Fiscale - , ed eventualmente la partita Iva, se l'associazione intende svolgere un'attività commerciale abituale, e registrare l'atto costitutivo e Statuto. - Le APS possono chiedere - l'iscrizione al Registro Regionale -  per poter godere anche di benefici fiscali, finanziari e di altra natura, specifici per queste associazioni, come quelli connessi alla stipula di convenzioni con le Amministrazioni pubbliche - Ai fini dell'iscrizione al Registro Regionale, lo - statuto - delle APS deve contenere questi elementi: - indicazione nella denominazione dell'associazione dell'acronimo "APS" o della espressione per esteso  'Associazione di Promozione Sociale'; - la sede legale; - l'assenza di scopo di lucro; - la durata dell'ente, se prevista; - le finalità civiche, solidaristiche e di utilità sociale perseguite; - le attività di interesse generale, che costituiscono l'oggetto sociale; - il patrimonio iniziale, ai fini dell'eventuale riconoscimento della personalità giuridica; - le norme sull'ordinamento, l'amministrazione e la rappresentanza; - i diritti e gli obblighi degli associati; - i requisiti per l'ammissione di nuovi associati e la relativa procedura, secondo criteri non discriminatori, coerenti con le finalità perseguite e l'attività di interesse generale svolta; - la nomina dei primi componenti degli organi sociali obbligatori e, quando previsto, del soggetto incaricato della revisione legale dei conti; - le norme sulla devoluzione del patrimonio residuo in caso di scioglimento o di estinzione. - Costi e modalità di pagamento - Agli atti costitutivi e alle modifiche statutarie delle Associazioni di Promozione Sociale, l'imposta di registro si applica in misura fissa. Tuttavia, le modifiche statutarie sono esenti, oltreché dall'imposta di bollo, anche dall'imposta di registro se hanno lo scopo di adeguare gli atti a modifiche o integrazioni normative. - A chi rivolgersi - Per informazioni e assistenza:  - Cesvot - delegazione di Prato | Note : Segnalazioni e precisazioni - Per richiedere la personalità giuridica è necessario rivolgersi in Regione Toscana o in Prefettura. | Altre informazioni utili : Registro regionale delle associazioni di promozione sociale - iscrizione e revisione - Icaro Prato - il portale del Terzo Settore nella provincia di Prato - Come richiedere personalità giuridica dal sito della Prefettura di Prato - Data ultima revisione dei contenuti della pagina: 08.01.2020 -