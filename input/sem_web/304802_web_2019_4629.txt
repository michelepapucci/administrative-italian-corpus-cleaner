| Descrizione     Il Punto Insieme, servizio istituito dalla Regione Toscana per le persone anziane non autosufficienti (cfr. LR 66/2008), è la porta di ingresso al sistema integrato dei servizi e delle prestazioni in favore di chi non può provvedere in modo autonomo alle necessità di tutti i giorni. E' possibile rivolgersi al Punto Insieme per avere informazioni, consulenza e orientamento sui servizi o per segnalare un bisogno rilevante di assistenza. Il cittadino accede al Punto Insieme del Comune di residenza della persona per la quale intende inoltrare la richiesta, attiva il percorso di valutazione da parte dell'UVM (Unità di Valutazione Multidisciplinare), sottoscrive la segnalazione del bisogno e consegna la scheda clinica compilata dal Medico di Medicina Generale, (PDF scheda clinica), l'ISEE in corso di validità (preferibilmente ISEE per prestazione socio sanitaria non residenziale, in alternativa ISEE ordinario),la fotocopia del documento di identità dell'anziano per il quale é richiesta la valutazione. La segnalazione sarà inviata dall'operatore del Punto Insieme al Punto Unico di Accesso (PUA) e sarà proposto un progetto personalizzato con interventi e prestazioni appropriate alle condizioni di bisogno della persona non autosufficiente.       | Informazioni     Lo Sportello 'Punto Insieme' è aperto nei seguenti orari:   BARBERINO TAVARNELLE  	Martedì  ore 15.00 - 17.30 	Giovedì ore 9.30 - 12.00 	presso il Distretto sociosanitario 'Il Borghetto' (I° piano) Via Naldini n. 44 a Tavarnelle Val di Pesa 	Tel 055 8050882 	e-mail  puntoinsieme@barberinotavarnelle.it    GREVE IN CHIANTI  	Lunedì 15.00 - 17.30 	Mercoledì 9.00 - 11.30 	Piazza Matteotti 8 	Tel. 055 8545277 	email  puntoinsieme@comune.greve-in-chianti.fi.it​    SAN CASCIANO in VP  	Lunedì 9.30 - 12.00 	Giovedì 14.30 - 17.00 	presso Via della Volta n. 4 	Tel 055 8256212 	email  puntoinsieme@comune.san-casciano-val-di-pesa.fi.it   In questi orari un operatore specializzato riceverà utenti che si rivolgono ai servizi sociali per la prima volta, senza appuntamento.  Gli assistenti sociali ricevono le persone già seguite dal Servizio Sociale solo su appuntamento.       | Avvertenze      Si comunica che dal mese di giugno 2020 lo sportello "Segretariato Sociale - Punto Insieme"  per l'accesso ai servizi sociali e sanitari del territorio riaprirà il ricevimento al pubblico esclusivamente su appuntamento.  	Per appuntamenti o informazioni è possibile contattare l'assistente sociale dello sportello nei giorni di martedì (orario 15:00 - 17:30) e giovedì (orario 9:30 - 12:00) al numero 055 8050882 oppure inviando una e-mail a  puntoinsieme@ barberinotavarnelle.it   Il ricevimento su appuntamento sarà effettuato solo il martedì pomeriggio.                  || Ufficio:    Area Servizi alla Persona    | Referente:    Vedere i contatti nella sezione "Informazioni"    | Responsabile:    Lucia Frosini