| Descrizione     La dichiarazione sostitutiva di atto di notorietà è il documento con cui si possono dichiarare numerose situazioni, che ci riguardano direttamente o che riguardano altre persone, in tutti quei casi in cui le informazioni non sono in possesso delle amministrazioni pubbliche e per i quali non possiamo ricorrere all'autocertificazione 	 	Può essere presentata a 	Pubbliche Amministrazioni,  Gestori di Servizi Pubblici (per esempio Enel, Publiacqua, Alia, Rai  ecc)  e     Privati che lo consentono (Gli enti, gli istituti e i soggetti privati come banche, assicurazioni,  datori di lavoro ecc. hanno facoltà o meno di accettarla) . 	 	E può essere usata per: 	1. Attestare che la copia di un documento conservato o rilasciato da una pubblica amministrazione è conforme all'originale. 	2. Dichiarare:  	 Stati (essere proprietario di un immobile, erede di una certa persona...); 	 Fatti (avere subito danni a causa di una calamità naturale o aver condonato un certo abuso edilizio...); 	 Qualità personali (essere titolare d'impresa, non essere soggetto all'imposta sui redditi...).    	 Quando non si può utilizzare  	Non sono sostituibili con dichiarazione sostitutiva di atto notorio: i certificati medici, veterinari, di origine, di conformità CE, di marchi e brevetti. 	Atti all'autorità giudiziaria (Giudici di pace, Tribunali, Corti d'Appello) in procedimenti giurisdizionali. 	 	Non si possono effettuare dichiarazioni sostitutive di atto notorio che contengano dichiarazioni di intenzioni o propositi per il futuro (ad es. rinunciare a un'eredità o deleghe) e in generale manifestazioni di volontà. Per questi atti è necessario rivolgersi ad un notaio. 	 	Le dichiarazioni hanno la stessa validità temporale degli atti che sostituiscono. 	 	Il cittadino si assume la responsabilità di quanto dichiara e ne risponde penalmente in caso di dichiarazione falsa o mendace. 	 	Se dal controllo effettuato dall'Amministrazione Pubblica emerge che il contenuto delle dichiarazione non è veritiero, il dichiarante decade dai benefici eventualmente ottenuti sulla base della dichiarazione falsa 	        | Modalità di richiesta     La dichiarazione va presentata in carta semplice, compilando il relativo modulo (scaricabile in alto a destra) o scrivendola su carta libera. 	 	Nel caso di dichiarazioni rivolte alle amministrazioni e ai gestori di servizi pubblici: 	non serve l'autenticazione della firma, è quindi sufficiente firmare la dichiarazione a ed allegare  copia del documento di identità del dichiarante 	 	Nel caso di dichiarazioni sostitutive di atto notorio rivolte ai privati o ad un ente pubblico per ottenere la riscossione di benefici economici da parte di terzi: 	la firma va autenticata, è quindi necessario recarsi presso l'Ufficio Anagrafe o all'Ufficio Relazioni con il Pubblico (Urp) in orario di apertura e firmare la dichiarazione di fronte all'operatore che dichiarerà l'autenticità della firma. L'autentica della firma è soggetta al pagamento dell'imposta di bollo.       | Requisiti del richiedente     Essere cittadini Italiani o dell'Unione Europea. 	Può essere presentata anche da cittadini di Paesi non appartenenti all'Unione, regolarmente soggiornanti in Italia, nel caso in cui la dichiarazione riguardi stati, fatti e qualità personali certificabili o attestabili da parte di soggetti pubblici italiani. 	        | Documentazione da presentare     A lato della pagina è possibile scaricare la dichiarazione sostitutiva di atto di notorietà  con o senza autentica, oltre a quella per la dichiarazione per gli eredi.  	 1 marca da bollo da 16 euro per ogni dichiarazione da fare con autentica 	 documento di identità valido        | Costi     0.52 euro di diritti di segreteria per autentica di firma 	16,00 euro per marca da bollo       | Informazioni     Il Comune di Bagno a Ripoli è subentrato nell'Anagrafe nazionale della popolazione residente gestita dal Ministero dell'Interno che ha predisposto tra le altre cose una sezione dedicata ai cittadini, accedendo al link in alto a destra 'portale Anpr', oltre che visualizzare tutti i dati inerenti la situazione anagrafica personale, è possibile anche scaricare le autocertificazioni precompilate.       | Normativa di riferimento     Decreto del Presidente della Repubblica n. 445/2000              || Ufficio:    Servizi Demografici    | Referente:    Stefano Franchi - Paola Gennai - Maila Lanzini - Paola Mori - Filippo Salvadori - Petra Snijders    | Responsabile:    Antonella Biliotti    | Indirizzo:    Piazza della Vittoria, 1 - 50012 Bagno a Ripoli    | Tel:    055055    | Fax:    055 6390267    | E-mail:     comune.bagno-a-ripoli@postacert.toscana.it (da indirizzo pec) - servizi.demografici@comune.bagno-a-ripoli.fi.it     | Orario di apertura:    Cliccare link esterno