- SCHEDA IN AGGIORNAMENTO a seguito dell'entrata in vigore il 13.12.2018 della L.R. 62 del 23.11.2018 "Codice del Commercio. - Testo Unico in materia di commercio in sede fissa e su aree pubbliche, somministrazione di alimenti e bevande, vendita di stampa quotidiana e periodica, distribuzione di carburanti e attività fieristico-espositiva".  - Fino all'entrata in vigore del nuovo Regolamento attuativo, continua ad applicarsi, relativamente alle parti compatibili, il Regolamento di attuazione della L.R. 28/2005, emanato con D.P.G.R. 15/R/2009. -   - Si tratta di una delle - forme speciali di vendita al dettaglio -  che si effettua in via telematica (on line), nel settore alimentare e non alimentare. - Secondo la definizione riportata nella Comunicazione della Commissione Europea COM(97)15 - 7, il commercio elettronico si basa sull'elaborazione e la trasmissione di dati (tra cui testo, suoni e immagini video) per via telematica e comprende attività quali: - commercializzazione di merci e servizi per via elettronica;   - distribuzione on line di contenuti digitali;   - effettuazione per via elettronica di operazioni quali trasferimenti di fondi, compravendita di azioni, emissione di polizze di carico, vendite all'asta, progettazione e ingegneria in cooperazione; on line sourcing;   - appalti pubblici per via elettronica; - vendita diretta al consumatore e servizi post-vendita.   - Nella sua accezione più ristretta, per commercio elettronico si intende l'acquisto e la vendita di beni e servizi attraverso il Web, ricorrendo a server sicuri (protocollo HTTPS), con servizi di pagamento in linea (ad es. carta di credito) - ll commercio elettronico comprende prodotti (ad esempio: prodotti di consumo, apparecchiature specialistiche per il settore sanitario), servizi (ad es. servizi di informazione, servizi giuridici e finanziari), attività di tipo tradizionale (ad es. l'assistenza sanitaria e l'istruzione) e di nuovo tipo (ad es. centri commerciali virtuali). - Il commercio elettronico rientra nella definizione di contratto a distanza dettata dal Codice del Consumo - (D.Lgs. 206/2005): un contratto, cioè, avente ad oggetto beni o servizi stipulato tra un professionista e un consumatore nell'ambito di un sistema di vendita o di prestazione di servizi a distanza organizzato dal professionista che, per tale contratto, impiega esclusivamente una o più tecniche di comunicazione a distanza fino alla conclusione del contratto stesso. - Ai fini della tutela dei consumatori in materia di contratti a distanza si applicano, quindi, le disposizioni del Codice del Consumo (in particolare gli articoli da 50 a 61 e l'articolo 68), nonché - per gli aspetti non normati da esso - le disposizioni di cui al D.Lgs. 70/2003 che ha recepito la direttiva 2000/31/CE nel dettare una disciplina generale per qualsiasi tipo di servizio fornito in via elettronica, sia nel settore del cosiddetto  - B2C (Business to Consumer) - sia nel settore del - B2B (Business to Business) - . Rimane escluso invece il settore del - C2C (Consumer to Consumer). -   - Se la vendita on line è relativa al settore alimentare  - è necessario presentare al SUEAP, prima dell'inizio dell'attività, la - Notifica ai fini della registrazione (Reg. CE n. 852/2004) - .  - Per l'esercizio dell'attività principale di vendita on line - occorre una Segnalazione Certificata di Inizio Attività (SCIA) da presentare, con modalità esclusivamente telematica tramite - STAR - , al SUAP competente per il territorio nel quale si intende avviare l'attività.  -   - Non occorre alcun titolo di legittimazione aggiuntivo quando l'attività di commercio elettronico è accessoria ad altra tipologia di vendita, compresa quella di beni artigianali (alimentari e non) di propria produzione. -   - Per le procedure, il costo dei diritti ed i regimi amministrativi applicabili, si rinvia alle seguenti pagine: | Modulistica : Sistema Telematico di Accettazione Regionale (STAR) | Altre informazioni utili : Vendita per corrispondenza, televisione, on line e altri sistemi di comunicazione nel settore alimentare - Vendita per corrispondenza, televisione, on line e altri sistemi di comunicazione nel settore non alimentare - Titolo II, articoli 66 e 66-bis del Codice regionale del Commercio - La normativa italiana in materia di commercio elettronico - dal sito www.cameracivileveneziana.it - Data ultima revisione dei contenuti della pagina: 11.07.2019 -