| Descrizione     Il reddito di inclusione (REI) è una misura di contrasto alla povertà, della durata di 18 mesi (eventualmente prorogabile di altri 12 con un intervallo, tra i due periodi, di non meno di 6 mesi), che prevede l'erogazione, dal 1° gennaio 2018, di un beneficio economico da € 187,50 a € 485,41 mensili. Il presente beneficio è destinato alle famiglie in condizioni economiche disagiate.  Ai beneficiari è corrisposto il sussidio, ma subordinato dalla sottoscrizione di un Progetto Personalizzato di attivazione e inclusione sociale e lavorativa predisposto dalle Assistenti Sociali, in collaborazione con gli altri servizi del territorio (Centri per l'Impiego, servizi sanitari, scuole, nonché soggetti privati ed enti no profit).Il Progetto viene costruito insieme al nucleo familiare sulla base di una valutazione delle problematiche e bisogni dello stesso.  Tale valutazione avviene prendendo in considerazione diverse dimensioni: le condizioni personali e sociali, economiche, lavorative, abitative, l'educazione, l'istruzione, la formazione e la rete familiare e sociale.  Per maggiori informazioni visitare il  portale dei servizi dell'Unione Comunale del Chianti Fiorentino        | Modalità di richiesta     La domanda può essere presentata dall'interessato o da un componente del nucleo familiare a partire dal 1° dicembre 2017, presso l'urp del Comune di San Casciano       | Requisiti del richiedente     Presenza di almeno uno dei seguenti requisiti:  	 cittadino italiano 	 cittadino dell'unione o suo familiare che sia titolare del diritto di soggiorno o del diritto di soggiorno permanente, ovvero cittadino di paesi terzi in possesso del permesso di soggiorno UE per soggiornanti di lungo periodo 	 residente in Italia in via continuativa da almeno 2 anni 	 un valore ISEE non superiore a € 6.000,00 	 un valore ISRE non superiore a € 3.000,00 	 un valore del patrimonio immobiliare, diverso dalla casa di abitazione, non superiore a € 20.000,00 	 un valore del patrimonio mobiliare non superiore a € 10.000,00 (ridotto a € 8.000,00 per la coppia e a € 6.000,00 per la persona singola) 	 non percepire già prestazioni di assicurazione sociale per l'impiego (NASpI) o altri ammortizzatori sociali di sostegno al reddito in caso di disoccupazione involontaria 	 non possedere autoveicoli e/o motoveicoli immatricolati la prima volta nei 24 mesi antecedenti la richiesta 	 non possedere navi e imbarcazioni da diporto (art. 3, c. 1, D.lgs. 171/2005).        | Documentazione da presentare         - modulo di domanda predisposto e debitamente compilato      - copia documento di identità valido      - copia del permesso di soggiorno (se del caso)      - documentazione medica, rilasciata da struttura pubblica, attestante lo stato di gravidanza accertata (se del caso)       | Informazioni      Per informazioni rivolgersi al Servizio Sociale, Ufficio Amministrativo 055 8256270   Per ulteriori informazioni visitare il  portale dei servizi dell'Unione Comunale del Chianti Fiorentino               |