- 15.06.2020 - Pagina in aggiornamento - 9.04.2020 - A seguito della situazione di emergenza per - Covid19 - , con Deliberazione di Consiglio Comunale n. 18 del 09.04.2020, sono state prorogate le scadenze di pagamento dei seguenti tributi comunali:   - TARI: slittamento dal 30 aprile al 30 giugno per il DOMESTICO. Per il NON DOMESTICO si passa da una rata con scadenza il 30 aprile a tre rate scadenti il 30 giugno, 31 luglio e 30 settembre - COSAP : slittamento dal 30 aprile al 30 giugno - CIMP - (imposta pubblicità): slittamento dal 31 marzo al 30 giugno - IMPOSTA DI SOGGIORNO già riscossa: versamento e dichiarazione slittano dal 15 aprile al 30 giugno - Inoltre vengono sospesi i pagamenti delle rate scadenti tra il 31 marzo ed il 31 maggio relativi a piani di rateizzazione già concessi in relazione a debiti nei confronti del Comune di Prato. | Cos'è l'Imposta di soggiorno : Con Deliberazione di Consiglio Comunale n. 29 del 11/06/2015, il Comune di Prato ha istituito l'Imposta di soggiorno e approvato il Regolamento per la sua applicazione. L'imposta è in vigore dal 1° luglio 2015. - L'imposta di soggiorno è l'imposta a carico di coloro che alloggiano nelle strutture ricettive (secondo quando previsto dall'art. 4 del Decreto Legislativo 14 marzo 2011, n. 23). - Con deliberazione di Consiglio Comunale n. 1 del 10.01.2019 è stato modificato il Regolamento per l'applicazione dell'imposta di soggiorno prevedendo l'applicazione dell'imposta di soggiorno anche alle locazioni turistiche di cui all'art. 70 della L.R. 86/2016 e ss.mm. ovverosia alle locazioni ad uso abitativo per finalità turistiche come disciplinate dall'art. 53 dell'Allegato 1 al D.Lgs. 79/2011 "Codice del turismo". | Chi paga l'Imposta di soggiorno : Tutti coloro che pernottano in strutture ricettive presenti sul territorio Comunale fino a un massimo 3 notti consecutive nella stessa struttura per le strutture classificate per stelle, spighe, chiavi o altro e fino ad un massimo di 10 notti consecutive per il resto delle strutture, e che non risultano iscritti nell'anagrafe della popolazione del Comune di Prato. | Misure dell'Imposta : Per strutture classificate per stelle, spighe, chiavi o altro: - da 1 a 3 stelle, spighe, chiavi o altro: euro 1,5 a notte per persona; - 4 e 5 stelle, spighe, chiavi o altro: euro 2 a notte per persona; - Per tutte le strutture diverse dalle precedenti: euro 0,50 a notte per persona. | Esenzioni : Le esenzioni previste per l'applicazione dell'imposta di soggiorno sono le seguenti: - Minori fino al compimento di sei anni; - Gli autisti di pullman o accompagnatori turistici (l'esenzione è prevista per ogni autista e accompagnatore ogni quindici turisti); - Le persone che soggiornano per effettuare terapie e/o visite mediche presso strutture sanitarie pubbliche/private; - Le persone che assistano degenti ricoverati presso strutture sanitarie pubbliche/private; - I genitori accompagnatori di malati minori di diciotto anni che devono effettuare terapie e/o visite presso strutture sanitarie pubbliche/private; - Il personale dipendente della struttura ricettiva che ivi svolge attività lavorativa; - Gli  appartenenti alle forze di polizia, statali e locali, nonché del corpo nazionale dei vigili del fuoco che soggiorna per esigenze di servizio; - Soggiorno a seguito di provvedimenti adottati da autorità pubbliche. -   | Pagamento : L'ospite dovrà riversare l'imposta direttamente al gestore della struttura. In caso contrario occorre compilare i seguenti moduli, che trovi nella sezione Modulistica: - Nel caso di - rifiuto da parte dell'ospite al pagamento - , il gestore dovrà richiedere la compilazione del  "Modello A - Dichiarazione omesso pagamento a cura dell'ospite"; nel caso di diniego alla compilazione del modello da parte dell'ospite sarà cura del gestore compilare il "Modello B - Dichiarazione di omesso versamento a cura del gestore". - Nel caso di - applicazione delle esenzioni - dovrà essere richiesta la compilazione del "Modello C - Dichiarazione di esenzione, e eventuale documentazione a supporto nel caso di esenzioni per malattia o assistenza al degente". I modelli e la documentazione  dovranno essere - conservati dal gestore - ed esibiti in caso di controllo da parte dell'amministrazione. - i residente del Comune di - Prato - non sono soggetti ad imposta - (art.2 del regolamento). Se la residenza a Prato del cliente non risulta dal documento di riconoscimento, perchè non specificato oppure perché il documento non è aggiornato, il cliente è tenuto a compilare il "Modello E - Dichiarazione per residenti" per poter essere esonerato dal pagamento dell'imposta. La dichiarazione dovrà essere conservata a cura del gestore e non trasmessa al Comune. | Adempimenti per il gestore: : | Versamenti : Il versamento dell'imposta riscossa nel trimestre di riferimento deve essere effettuato entro e non oltre il - giorno quindici del mese successivo all'ultimo del trimestre&#8203; - . Il versamento può essere eseguito tramite bonifico bancario oppure tramite versamento diretto: - IBAN e sedi della banca a cui è affidata la tesoreria comunale - . | Dichiarazione : La dichiarazione deve essere presentata entro e non oltre il giorno quindici del mese successivo all'ultimo del trimestre. La dichiarazione può essere presentata attraverso il portale messo a disposizione dall'Amministrazione - www.comune.prato.it/imposta-soggiorno -  (chi non avesse ancora le credenziali di accesso può trovare tutte le informazioni per registrarsi sulla pagina: - Guida all'invio della dichiarazione dell'imposta di soggiorno) - .  Non è considerata valida la dichiarazione presentata tramite posta elettronica non certificata. - La dichiarazione deve essere presentata anche nel caso in cui l'imposta da versare sia pari a zero - . | Conto della gestione : Si ricorda infine che i gestori delle strutture ricettive, in quanto incaricati di maneggio di denaro pubblico sono qualificati come agenti contabili e pertanto soggetti alla giurisdizione della Corte dei Conti secondo le norme e le procedure delle leggi vigenti. Tra gli obblighi degli agenti contabili è compresa la - presentazione entro 30 giorni dalla chiusura dell'esercizio finanziario, ovvero entro il 30 gennaio, del conto della gestione. | Sanzioni : in caso di omessa, incompleta o infedele dichiarazione alle prescritte scadenze nonché in caso di violazioni degli obblighi di riversamento è prevista l'applicazione di una sanzione amministrativa pecuniaria da un minimo di € 25,00 ad un massimo di € 500,00, ai sensi dell'art. 7-bis, comma 1, del D. Lgs. N. 267/2000. | A chi rivolgersi : Per informazioni: 0574 183 6310 - 0574 183 6321,  - tributi@comune.prato.it - Funzionario Responsabile: Donatella Palmieri, Email: - d.palmieri@comune.prato.it - Telefono: 0574 1836235 | Modulistica : Imposta di soggiorno - Conto di gestione (mod.21) - Imposta di soggiorno - Modello E - Dichiarazione per residenti - Imposta di soggiorno - Modello B - Dichiarazione di omesso versamento a cura del gestore - Imposta di soggiorno - Modello C - Dichiarazione di esenzione (english version) - Imposta di soggiorno - Modello C - Dichiarazione di esenzione - Imposta di soggiorno - Informativa per ospiti (english version) - Imposta di soggiorno - Informativa per ospiti - Imposta di soggiorno - Informativa per gestori - Imposta soggiorno - Modello A - Dichiarazione omesso pagamento a cura dell'ospite (english version) - Imposta soggiorno - Modello A - Dichiarazione omesso pagamento a cura dell'ospite - Imposta soggiorno - Modello D - Dichiarazione trimestrale | Altre informazioni utili : Regolamento imposta di soggiorno - Delibera Consiglio Comunale n.29 del 11/06/2015 di approvazione dell'Imposta - Invio online della dichiarazione per l'imposta di soggiorno - Data ultima revisione dei contenuti della pagina: 15.06.2020 -