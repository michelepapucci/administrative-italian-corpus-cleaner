| Descrizione | In base alla normativa vigente, la gestione dei rifiuti è affidata ai Comuni che la esercitano attraverso la Comunità d'Ambito.  La Comunità di Ambito nasce per svolgere i seguenti compiti:       superare la frammentazione delle gestioni, per conseguire economicità e per garantire criteri di efficienza ed efficacia nella effettivazione dei servizi; 	     attuare il Piano Provinciale di gestione dei rifiuti urbani e assimilati attraverso il Piano Industriale   Il Comune di Sesto Fiorentino appartiene all'ATO Toscana Centro. Con la legge regionale n.61 del 22/11/2007 sono stati sostanzialmente modificati gli Ambiti Territoriali Ottimali per la gestione integrata dei rifiuti in Toscana. L'Area metropolitana Firenze- Prato-Pistoia-Empoli viene raggruppata in un unico Ambito Territoriale denominato Toscana Centro.       Servizio di raccolta e smaltimento rifiuti e riscossione della tariffa di igiene ambientale   Il servizio di igiene urbana, di raccolta e smaltimento dei rifiuti solidi urbani  e di riscossione della tariffa di igiene ambientale  viene effettuato da Quadrifoglio spa.  Quadrifoglio opera sul territorio comunale di: Firenze, Sesto Fiorentino, Campi Bisenzio, Calenzano e Signa per una superficie complessiva di circa 297 kmq e per un bacino di 500.000 abitanti. 	La sede operativa di zona competente per il territorio comunale di Sesto Fiorentino è posta in via San Donnino n. 47 località S. Donnino.       Rifiuti ingombranti   La raccolta dei rifiuti ingombranti viene effettuata gratuitamente a domicilio da Quadrifoglio Spa.      Rifiuti contenenti amianto    I cittadini possono smaltire direttamente l'amianto in modo gratuito presso il Polo di San Donnino - via di San Donnino n. 44, alle seguenti condizioni:       non superare i 100 Kg ad utenza, suddiviso in 3 conferimenti ognuno dei quali non deve superare i 33 Kg; 	     confezionare il rifiuto nel big bag in maniera appropriata (il big bag è disponibile presso le sedi distaccate di Quadrifoglio poste in via di San Donnino n. 47 - località S. Donnino oppure via del Pratignone  a Calenzano - località Le Querce Rosse - tel. 055/8825400); 	     portare un documento di riconoscimento; 	     compilare debitamente l'autocertificazione (da ritirare presso le sedi distaccate di Quadrifoglio sopra citate); 	     presentarsi il giorno individuato per il ritiro del rifiuto (ogni giovedì dalle ore 10,00 alle ore 12,00)   Per maggiori informazioni contattare telefonicamente Quadrifoglio al n. 055/7339534 oppure consultare il sito di Quadrifoglio Spa  	    Raccolta differenziata e compost   Quadrifoglio spa pubblica sul sito web i dati relativi ai rifiuti raccolti in ogni comune e le percentuali di raccolta differenziata.  Sono in distribuzione presso la stazione ecologica "Differenzia" in via del Pratignone a Calenzano i sacchetti del compost prodotto presso l'impianto di Case Passerini.     Servizio "porta a porta"    In alcune aree del territorio comunale la raccolta dei rifiuti avviene tramite il servizio di "porta a porta".         | Informazioni | Con Deliberazione n. 112/2011 il Consiglio Comunale ha approvato il Regolamento per la gestione dei rifiuti urbani ed assimilati.  Il regolamento è uno strumento normativo aggiornato rivolto a tutti gli utenti, domestici e non domestici, che disciplina:       le disposizioni per assicurare la tutela igienico-sanitaria in tutte le fasi della gestione dei rifiuti urbani; 	     i criteri di assimilazione dei rifiuti speciali non pericolosi agli urbani; 	     le modalità del servizio di raccolta e trasporto dei rifiuti urbani; 	     le modalità del conferimento, della raccolta differenziata e del trasporto dei rifiuti urbani al fine di garantire una distinta gestione delle diverse frazioni di rifiuti e promuovere il recupero degli stessi; 	     le norme atte a garantire una distinta ed adeguata gestione dei rifiuti urbani pericolosi e dei rifiuti cimiteriali; 	     le disposizioni necessarie a ottimizzare le forme di conferimento, raccolta e trasporto dei rifiuti di imballaggio in sinergia con altre frazioni merceologiche, fissando standard minimi da rispettare; 	     le modalità di esecuzione della pesata dei rifiuti urbani prima di inviarli al recupero e allo smaltimento; 	     i controlli e le sanzioni per la gestione non corretta dei rifiuti;                                    |          |   Rifiuti e igiene urbana     |   Ufficio:    Politiche di sostenibilità ambientale, tutela del territori, dell'ambiente e degli animali, ciclo dei rifiuti e servizio idrico integrato     |   Referente:    Mauro Saggioro, Simone Meini     |   Responsabile:     Ing. Leonardo Mangiarotti     |   Indirizzo:    Via Dante Alighieri, 8     |   Tel:    055/4496780, 0554496778     |   Fax:    055/4496781     |   E-mail:    ambiente@comune.sesto-fiorentino.fi.it     |   Orario di apertura:    Lunedi-Mercoledì ore 8,30 - 13,30 Martedì -Giovedì ore 15,00 - 18,00