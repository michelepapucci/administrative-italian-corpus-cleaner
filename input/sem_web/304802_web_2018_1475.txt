| Descrizione     La Protezione Civile è un servizio, cioè un sistema di istituzioni, organi ed enti che operano in modo coordinato e coerente per un fine di pubblica utilità ossia la tutela della comunità dalle calamità naturali (frane, alluvioni, valanghe, terremoti) e dalle catastrofi tecnologiche (incidenti industriali, ferroviari, aerei).  L'Unione Comunale del Chianti Fiorentino esercita per conto dei Comuni di Barberino Tavarnelle, Greve in Chianti e San Casciano Val di Pesa il servizio associato di Protezione Civile, che ha il compito di dare attuazione alle leggi nazionali e regionali in materia di protezione civile. 	I compiti, l'organizzazione e il funzionamento dell'Uffici Associato di Protezione Civile sono disciplinati dal "Regolamento organizzativo e funzionale del Servizio Intercomunale di Protezione Civile, approvato con Deliberazione della Giunta dell'Unione Comunale del Chuanti Fiorentino n. 152 del 21.11.2016.             | Informazioni     Il Servizio della Protezione civile è chiamato a svolgere attività di previsione, che consiste nell'individuazione delle situazioni di rischio ovvero di potenziali emergenze presenti sul territorio, sulla cui base vengono definiti i programmi di prevenzione finalizzati alla eliminazione o, più realisticamente, alla mitigazione dei rischi.  La Protezione Civile si occupa inoltre degli interventi di prima assistenza per la popolazione colpita da calamità o catastrofe e dell'adozione dei primi più urgenti provvedimenti per il ripristino della normalità.  Il Sindaco, ai sensi della Legge 24/02/1992 n. 225, è l'Autorità locale di Protezione Civile, e al verificarsi dell'emergenza assume la direzione ed il coordinamento dei servizi di soccorso ed assistenza alla popolazioni colpite. Il Sindaco per l'espletamento delle proprie funzioni si avvale del Centro Operativo Comunale.                 || Ufficio:    Protezione Civile    | Responsabile:    Loris Agresti    | Indirizzo:    Via Cassia n. 49 Barberino Val d'Elsa    | Tel:    055 8052221    | Fax:    055 8078668    | E-mail:     l.agresti@barberinotavarnelle.it     | Orario di apertura:    -martedi e giovedì 8.30 - 12.30 e 15.30 - 17.30 lunedì, mercoledì e venerdì 8.30 - 12.30 (solo su appuntamento)