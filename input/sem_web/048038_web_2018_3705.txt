| Descrizione     LOTTIZZAZIONE CONVENZIONATA IN LOCALITA' LA ROMOLA SCHEDA AT30 DELL'ALLEGATO 1 DELLE NTA DEL RUC  Il procedimento di formazione del Piano di cui all'oggetto è iniziato  a giugno del 2016  seguendo le fasi sotto descritte: 	in data 3 giugno 2016 con prot. n. 11.776 è stato presentato il Piano Attuativo per la realizzazione degli interventi disciplinati dalla scheda AT30 dell'Allegato 1 delle NTA del RUC; 	successivamente all'espressione della Commissione Comunale per il Paesaggio, in data 6 febbraio 2017 il Piano è stato valutato in sede di Conferenza dei Servizi ai sensi dell'art. 23 della Disciplina di Piano del PIT/PPR; 	la Conferenza sopra detta, essendo emerse alcune criticità rispetto alle prescrizioni del PIT/PPR, è stata sospesa al fine di condurre i necessari approfondimenti funzionali ad una adeguata revisione della proposta progettuale; 	1. successivamente sono stati svolti più incontri e valutazioni sul progetto che hanno portato all'elaborazione di una nuova proposta progettuale che è stata depositata in data 18 gennaio 2018 con prot. 1412. 	in data 2 febbraio 2018 con prot. 2665 è stata richiesta la Convocazione delle Conferenza regionale ai sensi dell'art. 23 della PIT/PPR, che si è conclusa favorevolmente in data 18 aprile 2018. 	Il piano è stato depositato presso l'Ufficio del Genio Civile di Firenze competente in data 9 febbraio 2018 con n. 3433 ai sensi dell'art. 104 della LR 65/2014  e regolamento 53/R ed in data 15 marzo 2018 è pervenuto con prot. 5511 dalla Regione l'esito positivo del controllo. 	Gli interventi previsti dal piano consistono  nella realizzazione di una lottizzazione residenziale composta di due corpi di fabbrica di due piani fuori terra, per un totale di n. 4 appartamenti. 	Ai sensi dell'art. 36 della L.R. 65/2014, i cittadini sono stati informati del procedimento di formazione del presente piano dall'Amministrazione,  in un specifico incontro tenuto presso la frazione della Romola in data 17 aprile 2018 nei locali della Palestra Comunale. Gli argomenti sono stati anche brevemente trattati durante l'incontro di partecipazione per la formazione del nuovo Piano Operativo Comunale dedicato alle frazioni di Romola, Cerbaia e Chiesanuova che si è svolto presso il Centro Sociale di Cerbaia il giorno 24 maggio 2018.  Il Piano di Lottizzazione  è stato adottato con deliberazione del Consiglio Comunale n. 33 del 7/06/2018. 	L'avviso di adozione è stato pubblicato, ai sensi dell'art. 111 della L.R. 65/2014, sul BURT n. 26 del 27/06/2018 e all'Albo Pretorio del Comune. 	Entro il termine di trenta giorni decorrenti dalla data di pubblicazione dell'avviso sul BURT, quindi entro il giorno 27/07/2018, chiunque può prendere visione del Piano e presentare osservazioni.              |