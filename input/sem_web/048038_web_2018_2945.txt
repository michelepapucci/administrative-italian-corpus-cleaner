| Informazioni      Certificati di pagamento - Liquidazione acconti e liquidazione saldo  	 	 Nel corso dell'esecuzione dei lavori sono erogati all'esecutore, in base ai dati risultanti dai documenti contabili, pagamenti in acconto del corrispettivo dell'appalto, nei termini o nelle rate stabiliti dal contratto ed a misura dell'avanzamento dei lavori regolarmente eseguiti. 	 	 I certificati di pagamento delle rate di acconto sono emessi dal responsabile del procedimento sulla base dei documenti contabili indicanti la quantità, la qualità e l'importo dei lavori eseguiti, non appena scaduto il termine fissato dal contratto o non appena raggiunto l'importo previsto per ciascuna rata. 	 	 Nel caso di sospensione dei lavori di durata superiore a quarantacinque giorni la stazione appaltante dispone comunque il pagamento in acconto degli importi maturati fino alla data di sospensione. 	 	 Nel caso di ritardato pagamento delle rate di acconto sono dovuti gli interessi a norma dell'articolo 133, comma 1, del codice dei contratti. 	 	 Il termine per l'emissione dei certificati di pagamento relativi agli acconti del corrispettivo di appalto non può superare i quarantacinque giorni a decorrere dalla maturazione di ogni stato di avanzamento dei lavori. Il termine per disporre il pagamento degli importi dovuti in base al certificato non può superare i trenta giorni a decorrere dalla data di emissione del certificato stesso. 	 	 Il termine di pagamento della rata di saldo e di svincolo della garanzia fidejussoria non può superare i novanta giorni dall'emissione del certificato di collaudo provvisorio o del certificato di regolare esecuzione del codice. 	 	        | Normativa di riferimento     - D.P.R. 207/2010  - D. Lgs. n. 163/2006              || Ufficio:    Gestione Opere Pubbliche    | Responsabile:    Massimo Conti     | Indirizzo:    Via del Cassero n.19 - piano primo - 50026 - San Casciano in Val di Pesa    | Fax:    055 8256354    | E-mail:     m.conti@comune.san-casciano-val-di-pesa.fi.it     | Orario di apertura:    lunedì e giovedì 8.30-12.30 e 16.00-18.30