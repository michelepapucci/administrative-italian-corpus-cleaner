| Che cos'è : La legge riconosce il diritto a votare presso il proprio domicilio, a condizione che ne facciano domanda, tutti i cittadini italiani: - residenti ed iscritti nelle liste elettorali del Comune di Prato; - che abitano nel Comune di Prato ma sono residenti ed iscritti nelle liste elettorali di un altro comune italiano; - che si trovano nelle seguenti situazioni: - affetti da gravi infermità che si trovino in condizioni di dipendenza continuativa e vitale da apparecchiature elettromedicali - tali da impedirne l'allontanamento dall'abitazione in cui dimorano; - affetti da gravissime infermità tali che l'allontanamento dall'abitazione in cui dimorano risulti impossibile - anche con l'ausilio del trasporto pubblico (associazione di volontariato) che i comuni organizzano per facilitare agli elettori disabili il raggiungimento del seggio elettorale. - La legge riconosce il diritto al voto domiciliare solo ed esclusivamente a chi si trova almeno in una delle situazioni di grave infermità sopra descritte. In tutti gli altri casi è inutile fare domanda. - Nota: per coloro che non sono residenti a Prato, vale un principio di territorialità rispetto al tipo di elezione che si sta svolgendo. - Questo principio stabilisce che un elettore, che si trovi in una delle condizioni sopra descritte, può votare presso il proprio domicilio purché abbia titolo a votare in quella determinata elezione. - Ci spieghiamo con un esempio: - Poniamo il caso di un elettore residente a Montemurlo, che si trovi domiciliato a Prato e in una delle condizioni descritte in precedenza. Questo elettore potrà votare sicuramente per le elezioni europee, per le politiche e per i referendum (che sono elezioni che riguardano tutto il territorio nazionale), oppure per le regionali e le provinciali (perché riguardano la stessa regione e la stessa provincia), ma non potrà votare per le comunali (perché, appunto, è residente in un altro comune). | Requisiti : A chi è rivolto - A tutti i cittadini italiani, iscritti nelle liste elettorali, che: - sono residenti nel Comune di Prato o abitano nel Comune di Prato (ma residenti in altro comune italiano); - si trovano in una delle - situazioni di gravi infermità - descritte precedentemente. | Come si ottiene : Termini, scadenze, modalità di presentazione della domanda - Sia gli elettori residenti a Prato, che gli elettori domiciliati a Prato ma residenti in un altro comune italiano, devono presentare una domanda (vedi - Modulistica - ), in carta semplice, indirizzata al Sindaco del comune nelle cui liste elettorali sono iscritti. La domanda può essere presentata all'ufficio elettorale a mano o per posta. - La domanda deve essere presentata nel periodo compreso tra il quarantesimo ed il ventesimo giorno antecedente la data della votazione. - L'interessato, nella domanda, deve dichiarare la volontà di voler votare presso l'abitazione in cui si trova, specificandone l'indirizzo completo. Alla domanda devono essere allegati i seguenti documenti: - idonea certificazione sanitaria, rilasciata dal medico designato dalla ASL; - fotocopia della tessera elettorale; - fotocopia del documento di identità. - I Sindaci dei comuni, verificata la regolarità della documentazione, inviano poi agli interessati, tramite gli uffici elettorali, una comunicazione di avvenuta inclusione nell'elenco degli elettori ammessi al voto domiciliare. - Nel giorno della votazione, il Presidente del seggio competente per territorio provvede a prendere contatto per concordare l'orario di raccolta del voto dell'interessato. - Costi e modalità di pagamento - Nessun costo. - Tempi e iter della pratica - Immediata per i residenti a Prato. - Per i residenti in altri comuni occorre, in genere, qualche giorno e, comunque, i tempi dipendono dagli uffici elettorali dei comuni medesimi. - A chi rivolgersi - Ufficio elettorale. | Responsabile del Procedimento : Simona Barbara - Fraschini - Email: - s.fraschini@comune.prato.it - Telefono: 0574 1835142 | Modulistica : Domanda di iscrizione nell'elenco degli elettori ammessi al voto domiciliare | Altre informazioni utili : Richiesta certificati dell'Ufficio Elettorale per posta | Dove andare : Ufficio elettorale - Sede - Piazza Cardinale Niccolò - , 13 -  - 59100 -  Prato -  PO - Centralino - 0574 1835159 - Telefono: - 05741835143 - 05741835144 - 05741835146 - 05741835147 - Orario - Lunedì e mercoledi 14.00 - 17.00 - Servizio telefonico dal lunedì al venerdì 9.00 - 13.00 - E-mail - ufficioelettorale@comune.prato.it - PEC - elettorale.prato@postacert.toscana.it - Guarda indirizzo sulla mappa - (apre una nuova finestra) | Funzionario antiritardo : Rosanna - Lotti - Email: - r.lotti@comune.prato.it - Telefono: 0574 1835138 - Come attivare il funzionario antiritardo - Data ultima revisione dei contenuti della pagina: 31.10.2019 -