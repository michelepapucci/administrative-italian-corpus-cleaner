| Informazioni      Avvisi di accertamento tributario  	 	La legge finanziaria 2007 (L. 27.12.2006, n. 296, art.1 commi dal 161 al 167) ha modificato tutte le norme relative alla prescrizione e alla decadenza della riscossione dei tributi locali (Ici, I.M.U., TARES, Tosap, etc.),  piu' precisamente le regole relative all'accertamento, alla riscossione coattiva e alla decadenza dei relativi termini, termini che sono stati allungati ed uniformati. 	 	 Notifica e contenuto degli avvisi di accertamento.  	 	-rettifica delle dichiarazioni incomplete o infedeli o dei parziali o ritardati versamenti; 	 	-accertamento d'ufficio delle omesse dichiarazioni o degli omessi versamenti. 	 	Gli enti locali devono notificare al contribuente, anche a mezzo posta con raccomandata con avviso di ricevimento, un apposito avviso motivato - a pena di decadenza - entro il 31 dicembre del quinto anno successivo a quello in cui la dichiarazione o il versamento sono stati o avrebbero dovuto essere effettuati. 	 	Entro gli stessi termini devono essere contestate o irrogate le sanzioni amministrative tributarie previste dalla legge (si vedano i D.Lgs. 18.12.1997, n. 471, 472 e 473).   L'avviso deve contenere:   1. la motivazione, ovvero i presupposti su cui si basa. Se tale motivazione fa riferimento ad un atto precedente non conosciuto ne' ricevuto dal contribuente, questo deve essere allegato all'avviso o riprodotto nel suo contenuto essenziale sullo stesso;  2. l'indicazione dell'ufficio presso il quale e' possibile ottenere informazioni complete in merito all'atto notificato;  3. l'indicazione del responsabile del procedimento;  4. l'indicazione dell'organo o dell'autorita' amministrativa presso il quale e' possibile promuovere un riesame anche nel merito dell'atto in sede di autotutela;  5. l'indicazione delle modalita', del termine e dell'organo giurisdizionale cui e' possibile ricorrere (tipicamente la commissione provinciale tributaria), nonche' il termine - di  60 	giorni  - entro cui effettuare il relativo pagamento.       | Normativa di riferimento     - L. 27.12.2006, n. 296  - D.Lgs. 18.12.1997, n. 471, 472 e 473              || Ufficio:    Tributi    | Referente:    Olivia Arconti - Francesco Borghi    | Responsabile:    Alessandra Semplici    | Indirizzo:    Via del Cassero 21 - piano terra - 50026 San Casciano in Val di Pesa    | Fax:    055 8256361    | E-mail:     imutasitributi@comune.san-casciano-val-di-pesa.fi.it     | Orario di apertura:    lunedì e giovedì ore 8.30-12.30; 16.00-18.30