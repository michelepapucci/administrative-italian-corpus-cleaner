| Documentazione da presentare     I cittadini stranieri extracomunitari, al momento della richiesta di iscrizione anagrafica, devono esibire:  	 Originale del passaporto in corso di validità: il passaporto è sempre necessario e per tutti i membri della famiglia (anche per i minori, anche se nati in Italia) quando il cittadino o i cittadini stranieri provengono dall'estero, o a seguito di cancellazione anagrafica per irreperibilità o omessa dichiarazione della dimora abituale. Se il cittadino proveniente da un altro Comune italiano può esibire la carta di identità rilasciata dallo stesso ma è opportuno esibire anche il passaporto; 	 Permesso di soggiorno in corso di validità; 	 Codice fiscale: al momento dell'iscrizione i cittadini devono già possedere il codice fiscale rilasciato dall'Agenzia delle Entrate; 	 Patente di guida italiana e/o libretti di circolazione dei veicoli di proprietà immatricolati in Italia se titolari di tali documenti.   La stessa documentazione va esibita per il cambio di indirizzo nel territorio comunale.       | Tempi     Gli effetti giuridici delle dichiarazioni decorrono dalla data di presentazione. Entro i 2 giorni lavorativi successivi alla presentazione della dichiarazione il richiedente è iscritto in anagrafe e potrà ottenere il certificato di residenza e lo stato di famiglia con il nuovo indirizzo. Il Comune entro 45 giorni dalla presentazione della dichiarazione procede all'accertamento dei requisiti cui è subordinata l'iscrizione anagrafica (innanzi tutto l'effettiva dimora abituale). Trascorso tale termine senza che siano pervenute comunicazioni negative, l'iscrizione è confermata.       | Informazioni     In relazione a quanto sopra, si precisano di seguito le diverse situazioni che si possono presentare:  1. Il cittadino in attesa del rinnovo del permesso di soggiorno, oltre a quanto sopra indicato, in relazione al titolo di soggiorno deve presentare:  	 originale del permesso di soggiorno scaduto o in scadenza; 	 originale della ricevuta di richiesta di rinnovo del permesso (il rinnovo deve essere richiesto almeno 60 giorni prima della scadenza del permesso).   2. Il cittadino in attesa del rilascio del permesso di soggiorno  per ricongiungimento familiare , oltre a quanto sopra indicato o deve presentare:  	 visto di ingresso originale per ricongiungimento famigliare (sul passaporto); 	 copia del NULLAOSTA al ricongiungimento famigliare rilasciato dallo Sportello Unico per l'Immigrazione; 	 originale della ricevuta del KIT delle Poste Italiane per la richiesta del permesso di soggiorno; 	 copia della domanda di rilascio del permesso di soggiorno per ricongiungimento familiare; 	 se il ricongiungimento riguarda un adulto ed un minore indicato sullo stesso permesso, per l'iscrizione anagrafica del minore è necessario che anche l'adulto cui si ricongiungono presenti, o sottoscriva congiuntamente, la richiesta di iscrizione del minore.   3. Il cittadino in attesa del rilascio del permesso di soggiorno  per lavoro subordinato , anche a seguito di regolarizzazione (emersione colf e badanti), oltre a quanto sopra indicato deve presentare:  	 Originale del contratto di soggiorno rilasciato dallo Sportello Unico per l'Immigrazione; 	 Originale della ricevuta del KIT delle Poste Italiane per la richiesta del permesso di soggiorno; 	 Copia della domanda di rilascio permesso di soggiorno rilasciata dallo Sportello Unico per l'Immigrazione.               || Ufficio:    Demourp    | Referente:    Marinella Parrini    | Responsabile:    dott. Rocco Cassano    | Indirizzo:    Via Cassia n°49    | Tel:    055 8052209    | Fax:    055 - 8075668    | E-mail:     m.parrini@barberinovaldelsa.net     | Orario di apertura:    Lunedì 9.00 - 13.30, Martedì 9.00 - 13.30, 15.30 - 18.00, Mercoledì chiusura al pubblico, Giovedì 9.00 - 13.30, 15.30 - 19.00, Venerdì 9.00 - 13.30, sabato chiuso