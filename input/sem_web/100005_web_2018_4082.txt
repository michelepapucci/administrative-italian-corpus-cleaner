- 17.06.2020 - Pagina in aggiornamento - 13.11.2019 - Dal 15 novembre 2019, il - Piano Operativo - è il nuovo strumento urbanistico comunale. Tutte le informazioni e i nuovi moduli in questa pagina. | Che cos'è : I Piani Attuativi sono strumenti di pianificazione urbanistica di dettaglio, attraverso i quali si attuano le previsioni del Piano Operativo. Sono utilizzati per la progettazione di interventi complessi al fine di orientare l'inserimento urbanistico dell'intervento proposto nel territorio e di ottimizzare la qualità degli spazi pubblici previsti, i cosiddetti standard urbanistici (parcheggi, spazi attrezzati, parchi, aree sportive, etc.) - Validità dei Piani Attuativi - Il Piano Attuativo può avere una validità non superiore a dieci anni dalla data di pubblicazione sul Bollettino Ufficiale Regione Toscana (BURT) dell'avviso di approvazione del Piano stesso. I termini di validità del Piano sono stabiliti dall'Amministrazione Comunale in relazione alla complessità degli interventi da realizzare. L'atto di approvazione costituisce dichiarazione di pubblica utilità delle opere od impianti di interesse pubblico, e fissa i termini entro i quali sono operate le eventuali espropriazioni. - Convenzione o Atto d'obbligo stipulati a seguito di approvazione di piani attuativi - L'approvazione di un Piano Attuativo è accompagnata dall'approvazione di una convenzione o atto d'obbligo secondo gli schemi predisposti (vedi - Modulistica - ) che contiene gli impegni, da parte del soggetto promotore, alla realizzazione delle necessarie opere di urbanizzazione, le modalità e i termini entro i quali esse devono essere ultimate e le garanzie finanziarie per l'adempimento di tali obblighi, nonché eventuali ulteriori obbligazioni specifiche che l'Amministrazione Comunale potrà attribuire al promotore in relazione alla particolarità e consistenza dell'intervento. | Requisiti : A chi è rivolto - Il proprietario, o altro soggetto avente titolo, che intende presentare un Piano Attuativo, deve rivolgersi ad un tecnico abilitato (architetto o ingegnere) a cui affidare la redazione del progetto. -   - Quando si presenta - Il Piano Operativo individua i casi in cui determinati interventi, in ragione della loro complessità e rilevanza, devono essere attuati mediante Piano Attuativo: - Interventi in attuazione delle Aree di Trasformazione puntualmente individuate nella cartografia del Piano Operativo 'Disciplina dei suoli e degli interventi'. Ogni area di trasformazione è corredata da una scheda norma (elaborato 04.1 'Norme Tecniche di Attuazione - Aree di trasformazione - Disciplina urbanistica) dove sono indicate le regole per la realizzazione del progetto e se deve essere presentato per la sua realizzazione un Piano Attuativo o un Permesso di costruire convenzionato - Nelle aree di tutela classificate di 'alto valore C1' e 'medio valore C2' per la riconfigurazione urbanistico-edilizia di volumi secondari privi di valore storico, tipologico o testimoniale attraverso interventi di ristrutturazione edilizia ricostruttiva non fedele, ricostruzione di edifici o parti di essi crollati o demoliti, sostituzione edilizia (art. 147 Norme tecniche di Attuazione) - Interventi di deruralizzazione degli immobili, qualora l'intervento comporti perdita della destinazione agricola per superficie edificata pari o superiori a 250 mq (art. 101 Norme tecniche di Attuazione) | Come si ottiene : Termini, scadenze, modalità di presentazione della domanda - Il proprietario, o altro soggetto avente titolo, che intende presentare un Piano Attuativo, deve rivolgersi ad un tecnico abilitato (architetto o ingegnere) a cui affidare la redazione del progetto. - Il progetto, corredato dalla documentazione necessaria, compresa la richiesta in bollo, (vedi nella sezione  - Modulistica - ), potrà essere inoltrato al Comune nei seguenti modi: - spedito tramite posta raccomandata con ricevuta di ritorno al Servizio Urbanistica, Viale V. Veneto n. 9 - 2° Piano - 59100 - Prato; - consegnato direttamente al Servizio Urbanistica - Viale V. Veneto n. 9 - 2° Piano; - consegnato direttamente all'Ufficio Protocollo Generale in Piazza del Pesce n. 9. - Si ricorda che, nei soli casi in cui il Piano Operativo vigente prevede l'attuazione degli interventi attraverso un Piano Attuativo, i proprietari rappresentanti la maggioranza assoluta del valore dei beni interessati dal Piano Attuativo (calcolata in base all'imponibile catastale) hanno titolo a costituire un  - Consorzio -  ai sensi dell'art. 108 della LR n. 65/2014 per la presentazione al Comune del Piano Attuativo, anche in assenza dell'adesione di tutti i proprietari, che comunque devono essere preventivamente invitati a partecipare al progetto. Successivamente il Comune invita i proprietari non aderenti ad attuare le indicazioni del piano mediante l'adesione alla convenzione; in assenza di adesione, a seguito dell'approvazione e decorsi i termini di legge, gli immobili dei proprietari non aderenti al Consorzio rientrano tra i beni soggetti ad espropriazione. - Documenti da presentare - Alla richiesta devono essere allegati gli elaborati sia in formato cartaceo che digitale secondo quanto indicato nella - Scheda elaborati - allegata al modulo di richiesta (vedi in - Modulistica - ). - Costi e modalità di pagamento - Il Piano Attuativo è soggetto al pagamento dei diritti di segreteria, calcolati in base alle casistiche elencate e sommando gli importi come segue: - a) Piano Attuativo conforme al Piano Operativo ex art. 111 LR 65/2014: € 0,10/mq (superficie territoriale del Piano Attuativo) + € 0,10/mc (volume totale di progetto del Piano Attuativo). L'importo dovrà essere non inferiore a € 300,00 e non superiore a € 3.000,00; - b) Variante al Piano Attuativo ex art. 112 LR 65/2014: € 0,05/mq (superficie territoriale del Piano Attuativo) + € 0,05/mc (volume totale di progetto del Piano Attuativo). L'importo dovrà essere non inferiore a € 150,00 e non superiore a € 1.500,00; - c) Variante al Piano Attuativo o Piano Attuativo con contestuale variante al Piano Operativo: € 0,20/mq (superficie territoriale del Piano Attuativo) + € 0,20/mc (volume totale di progetto del Piano Attuativo). L'importo dovrà essere non inferiore a € 1.000,00 e non superiore a € 6.000,00  (minimo € 1.000,00 - massimo € 6.000,00). -   - Il pagamento può essere effettuato tramite: - bollettino di C/C Postale n. 30372502 intestato a Comune di Prato, Servizio Tesoreria - indicando nella causale "cap. 1142 introiti da attività e certificazioni varie Servizio Urbanistica" (i bollettini precompilati sono disponibili presso il Servizio Urbanistica); - le agenzie della Chianti Banca, la  - banca a cui è affidata la tesoreria comunale - , - on line con PagoPA - oppure presso tabaccherie TServe. - L'attestazione del versamento deve essere allegata alla richiesta. - Tempi e iter della pratica - I Piani Attuativi presentati, sono istruiti dagli uffici comunali, di norma attraverso la convocazione di apposite Conferenze dei Servizi; sono richiesti eventuali pareri dopodiché vengono sottoposti all'esame della "Commissione Tecnica Comunale per l'Edilizia e la Trasformazione Urbana" e della "Commissione Consiliare Urbanistica, Ambiente e Protezione Civile". - Dopo la delibera di adozione da parte del Consiglio Comunale, il Piano Attuativo è depositato nella casa comunale per un periodo che varia in base al tipo di procedura, durante il quale chiunque ha facoltà di prenderne visione e di presentare osservazioni. - L'Amministrazione Comunale, valutate le osservazioni e fornendo ad esse risposte di merito, approva definitivamente il Piano, che diviene efficace dalla data di pubblicazione dell'avviso di approvazione sul Bollettino Ufficiale della Regione Toscana (BURT). - Qualora non siano pervenute osservazioni, il Piano diventa efficace a seguito della pubblicazione sul BURT dell'avviso che ne dà atto. - A chi rivolgersi - U.O.C. Ufficio di Piano e di Coordinamento atti di governo del territorio - Responsabile: Arch. Pamela Bracciotti - Il responsabile della U.O.C. riceve il giovedì, dalle ore 9.00 alle 13.00, esclusivamente previo appuntamento da prenotare al numero telefonico 0574 183 5951. - U.O. Piani Attuativi di iniziativa privata - Staff tecnico: Arch. Stefano Tonelli, Arch. Sonia Leone. - I funzionari dell'Unità Operativa Piani Attuativi ricevono il giovedì, dalle ore 9.00 alle 13.00 esclusivamente previo appuntamento da prenotare al numero telefonico 0574 183 5922. | Note : Segnalazioni e precisazioni - Il cittadino può anche richiedere un Parere di Fattibilità Urbanistica di un intervento; la domanda, in bollo e compilata utilizzando l'apposita modulistica (vedi in - Modulistica - ). - Alla richiesta devono essere allegati gli elaborati sia in formato cartaceo che digitale secondo quanto indicato nella - Scheda elaborati - allegata al modulo di richiesta. - La richiesta di Parere di Fattibilità Urbanistica è soggetta al pagamento dei diritti di segreteria, versati con le stesse modalità previste per i Piani Attuativi e calcolati come segue: € 0,03,/mq (superficie territoriale della proposta) + € 0,03/mc (volume totale di progetto della proposta). L'importo dovrà essere non inferiore a € 50,00 e non superiore a € 500,00. -   - Riferimenti normativi - Regolamento edilizio del Comune di Prato  - Legge Regionale 65/2014  - Norme per il governo del territorio - Legge Regionale 10/2010 - Norme in materia di valutazione ambientale strategica (VAS), di valutazione di impatto ambientale (VIA) e di valutazione di incidenza | Responsabile del Procedimento : Pamela - Bracciotti - Email: - p.bracciotti@comune.prato.it - Telefono: 0574 1835994 | Modulistica : Schema di atto d'obbligo - Richiesta di parere di Fattibilità urbanistica - Richiesta di approvazione Piano attuativo - Modello pagamento con T-Serve per PIANI e PARU - Consultazione del Piano Operativo - Consultazione del Piano Strutturale del Comune di Prato - Ricerca online i piani attuativi di iniziativa privata - Opere di urbanizzazione primaria schemi grafici | Dove andare : Urbanistica - Sede - Viale Vittorio Veneto - , 9 -  (2° piano) -  - 59100 -  Prato -  PO - Telefono: - 0574 1835922 - Orario - Attenzione: gli orari non sono in vigore causa Emergenza Covid-19 - Informazioni tecniche: lunedì e giovedì ore 9.00 - 13.00. - Protocollo, richiesta e ritiro Certificati Destinazione Urbanistica: lunedì, martedì e giovedì ore 9.00 - 13.00. - Informazioni tecniche su appuntamento con Dirigente o posizioni organizzative: giovedì ore 9.00 - 13.00 - Mercoledì e venerdì chiuso al pubblico. - E-mail - urbanistica@comune.prato.it - Sito web - http://www.comune.prato.it/servizicomunali/prg/ - Guarda indirizzo sulla mappa - (apre una nuova finestra) | Funzionario antiritardo : Francesco - Caporaso - Email: - f.caporaso@comune.prato.it - Telefono: 0574 1835908 - Come attivare il funzionario antiritardo - Data ultima revisione dei contenuti della pagina: 17.06.2020 -