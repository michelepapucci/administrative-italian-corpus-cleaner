| Che cos'è : La legge regionale 59 del 2009 ha istituito in ogni Comune l'anagrafe del cane, che viene gestita dalle Aziende Unità Sanitarie Locali tramite le competenti strutture organizzative. - Il responsabile del cane deve fare l'iscrizione all'anagrafe canina entro 60 giorni dalla nascita o entro 30 giorni dall'inizio del possesso. - Al momento dell'iscrizione il medico veterinario impianta un microchip che contiene il codice individuale nella zona del collo del cane. L'operazione è rapidissima, non necessita di preparazioni particolari e rappresenta un sistema meno traumatico per l'animale e più resistente nel tempo del tradizionale tatuaggio. Il sistema consente di avere a disposizione in tempo reale in una banca dati le informazioni sul cane (e sul proprietario). - Per identificare i cani già iscritti all'anagrafe continuano ad essere validi i tatuaggi praticati finora. - Cani provenienti da altre regioni - I proprietari di cani provenienti da regioni nelle quali sia stato attivato il servizio di anagrafe canina sono obbligati -  all'iscrizione presso la Asl - dove hanno fissato la propria residenza. | Come si ottiene : Termini, scadenze, modalità di presentazione della domanda - Sia l'iscrizione che l'installazione del microchip possono essere fatti presso il servizio di Sanità Animale dell'Azienda USL Toscana Centro oppure presso uno studio veterinario privato autorizzato. - Variazioni - Il proprietario di un cane iscritto all'anagrafe canina regionale è tenuto a segnalare alla Azienda USL Toscana Centro: - Entro 3 giorni, la scomparsa del cane; - Entro 30 giorni, la morte o la cessione del cane ed il trasferimento della propria residenza. - Documenti da presentare - Documento di identità e codice fiscale del proprietario. Se l'iscrizione è fatta da un'altra persona occorre presentare una delega scritta firmata e i documenti in originale del proprietario. - Costi e modalità di pagamento - Presso la sede del servizio veterinario dell'Azienda USL si applica il tariffario regionale. Per sapere quanto e come pagare, consultare la scheda  - iscrizione anagrafe canina - informazioni a cura di Azienda USL Toscana centro - . - Presso gli studi veterinari privati autorizzati, si applica la tariffa libero professionale; sarà il veterinario che provvederà a trasmettere tutti i dati all'Azienda USL. - Tempi e iter della pratica - Il tempo di ottenimento è immediato. - A chi rivolgersi - Ufficio anagrafe canina - Dipartimento della Prevenzione di Azienda USL Toscana Centro . | Altre informazioni utili : Banca dati degli animali d'affezione del Ministero della salute - Data ultima revisione dei contenuti della pagina: 02.09.2019 -