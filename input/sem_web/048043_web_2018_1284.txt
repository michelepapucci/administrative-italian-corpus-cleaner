| Descrizione | Il Comune provvede alla indicazione dell’onomastica stradale e della numerazione civica, preoccupandosi di dare una propria distinta denominazione ad ogni area di circolazione, cioè ad ogni spazio (piazza,  piazzale, via, viale, vicolo, largo, calle  e  simili)  del  suolo  pubblico  o aperto al pubblico destinato alla viabilita'.  L’adozione del provvedimento rientra nelle competenze della Giunta Comunale, 	la relativa delibera deve specificare la denominazione e la descrizione dell’area di  circolazione. 	Alla delibera deve essere allegata una planimetria ed una sintetica biografia del personaggio quando non si tratti di persona nota a livello nazionale. La delibera deve essere trasmessa al Prefetto e acquista efficacia dopo il visto di approvazione di quest’ultimo.  I privati cittadini, gli Enti o le Associazioni possono proporre al Sindaco l'intitolazione a personaggi o avvenimenti storici delle aree di circolazione, così come di aree verdi, strutture pubbliche e impianti sportivi.          | Modalità di richiesta | La segnalazione per proporre la nuova denominazione deve essere redatta in carta semplice ed indirizzata al sindaco.  La segnalazione può essere inoltrata con una delle seguenti modalità:   consegna diretta all’ufficio Protocollo in piazza Vittorio Veneto n.1 ovvero presso la sede del Settore in via Dante alighieri n. 8, 2° piano presso la portineria del Settore  nell’orario di apertura al pubblico, negli orari di apertura al pubblico; 	 spedizione a mezzo posta a: Comune di Sesto Fiorentino – Settore Sviluppo del Territorio – Servizio Pianificazione Territoriale – via Dante Alighieri n. 8, 50019 Sesto Fiorentino (FI); 	 invio tramite fax ai numeri 055- 4496741; 	 trasmissione tramite PEC all’indirizzo  protocollo@pec.sesto-fiorentino.net , della domanda predisposta in formato elettronico non modificabile (file.pdf) e sottoscritta digitalmente; 	 trasmissione posta elettronica ordinaria all’indirizzo  a.ciullini@comune.sesto-fiorentino.fi.it   della domanda predisposta in formato cartaceo, firmata per via autografa e scansionata.           | Requisiti del richiedente | Chiunque abbia interesse.         | Documentazione da presentare | La segnalazione deve essere corredata da una breve ma completa biografia dei personaggi di cui si intende chiedere l'intitolazione, comprensiva di luogo e data di nascita e di morte.         | Iter procedura | L’Amministrazione valuta la richiesta di intitolazione e, qualora la ritenga condivisibili, provvede all’adozione della relativa deliberazione di Giunta Comunale.  La delibera deve essere trasmessa al Prefetto e acquista efficacia dopo il visto di approvazione di quest’ultimo.         | Costi | Non è previsto nessun costo.         | Tempi | Non definiti per legge.         | Informazioni | Nel caso di cambiamento del nome all’area di circolazione sul cartello deve essere indicata anche la precedente denominazione. Per cambiare nome alla strada occorre l’approvazione preventiva del Ministero della Pubblica Istruzione, tramite le competenti Soprintendenze ai monumenti.  E’ possibile consultare l’elenco delle vie di Sesto Fiorentino allegato alla presente pagina ed accedere, tramite il link a fianco indicato, allo Stradario Comunale.                            | Avvertenze | Nell’ambito del territorio comunale non può essere assegnata la stessa denominazione ad aree di circolazione dello stesso tipo, anche se comprese in frazioni o circoscrizioni amministrative diverse, e non  si possono attribuire nomi di persone che siano decedute da meno di 10 anni, salvo deroga del Ministero dell’Interno. 	    Avvertenza per la consultazione dell’ elenco vie   Si fa presente che, sull’elenco vie, le descrizioni all’interno dei campi “Delimitazione” e “Classificazione” contengono le definizioni dei tratti di strada così come descritti dalle delibere di Consiglio Comunale allegate allo stesso elenco.  Quest’ultimo vuole essere uno strumento di indicazione di massima dell’esistenza delle strade sul territorio comunale. Nel corso degli anni le stesse potrebbero aver cambiato la loro identità iniziale e quindi subìto cambiamenti di classificazione e/o  addirittura deviato la propria sede stradale, soprattutto in collina, dove si possono trovare tratti di strada non più percorribili come una volta.  Oggi, per raggiungere un luogo ben preciso sul territorio si fa uso di moderni strumenti di ricerca, come TOM TOM , browser come google maps, bing o database  ufficiali come ad esempio quelli contenuti all’interno dei servizi che la Regione Toscana mette a disposizione          | Normativa di riferimento | Regio Decreto 10 maggio 1923, n. 1158, convertito nella Legge 17 aprile 1925 n. 473;  Legge 23 giugno 1927 n. 1188;  Legge 24 dicembre 1954, n. 1228;   Decreto del Presidente della repubblica 30 maggio 1989, n. 223;  Circolare Ministero dell’Interno n. 4 in data 10 febbraio 1996 .                 |          |   Toponomastica     |   Ufficio:    Servizio mobilità e viabilità     |   Referente:    Alessandro Ciullini     |   Responsabile:    Ing. Rita Dabizzi     |   Indirizzo:    via Dante Alighieri n. 8 – 50019 Sesto Fiorentino (FI)     |   Tel:    055 4496802     |   Fax:    055 4496741     |   E-mail:    a.ciullini@comune.sesto-fiorentino.fi.it     |   Orario di apertura:    martedì e giovedì ore 15:00-17:45; mercoledì ore 8:45-13:45.