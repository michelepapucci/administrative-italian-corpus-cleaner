Descrizione   In questa scheda si possono trovare le informazioni relative alle modalità di partecipazione al Bando per l'erogazione di un contributo ad integrazione dei canoni di locazione con cadenza annuale pubblicato dal Comune sulla base delle direttive fissate dalla Regione Toscana e finanziato con risorse regionali e comunali.     Modalità di richiesta   La domanda di partecipazione al Bando 2019 può essere inviata esclusivamente online collegandosi al link che verrà pubblicato su questa pagina dal primo giorno di pubblicazione del Bando. Per accedere alla procedura di inserimento online l'utente deve essere in possesso alternativamente di una delle seguenti modalità: A) Credenziali di accesso rilasciate dal Comune: tutte le informazioni per il rilascio sono reperibili nella pagina web raggiungibile tramite l'apposito LINK ESTERNO B) Carta Nazionale dei Servizi (CNS); per informazioni sulle modalità di rilascio e di fruizione si consiglia di collegarsi all'apposita pagina web tramite l'apposito LINK ESTERNO C) Credenziali del Sistema Pubblico di Identità Digitale (SPID): per informazioni sulle modalità di rilascio e di fruizione si consiglia di ccollegarsi all'apposita pagina web tramite l'apposito LINK ESTERNO Una volta effettuato l'accesso alla domanda on line con le proprie credenziali, si consiglia di seguire le indicazioni riportate nelle Istruzioni, allegato integrante del Bando.     Requisiti del richiedente   A pena di esclusione, possono essere accolte le domande di soggetti che, alla data di scadenza di pubblicazione del  Bando: 1. siano cittadini italiani o di uno Stato aderente all'Unione Europea. Possono partecipare anche i cittadini di Stati extra-europei oppure apolidi a condizione di essere in possesso di titolo di soggiorno in corso di validità.2. abbiano la residenza nel Comune di Firenze, nell'immobile per la locazione del quale si richiede il contributo;3. siano titolari di un regolare contratto di locazione esclusivamente ad uso abitativo, regolarmente registrato, riferito all'alloggio in cui hanno la residenza anagrafica, situato nel territorio del Comune di Firenze.4. non siano conduttori di alloggi inseriti nelle categorie catastali A/1 (abitazione di tipo signorile), A/8 (ville) e A/9 (palazzi con pregi artistici e signorili);5. non siano assegnatari di un alloggio di Edilizia Residenziale Pubblica;6. non siano titolari di diritti di proprietà, usufrutto, uso ed abitazione su immobili ad uso abitativo ubicati nel territorio italiano o all'estero, fatti salvi i casi di titolarità di diritti reali di proprietà, usufrutto, uso ed abitazione:a)  su immobili ad uso abitativo assegnati in sede di separazione legale al coniuge;b)  su quote di alloggi dei quali sia documentata l'indisponibilità;c)  su alloggio dichiarato inagibile da parte del comune o altra autorità competente;d) su alloggio sottoposto a procedura di pignoramento a decorrere dalla data di notifica del provvedimento emesso ai sensi dell'art. 560 c.p.c.e) su alloggio non adeguato alle esigenze del nucleo familiare ubicato a distanza pari o inferiore a 50 km. dal Comune di Firenze7. non siano destinatari, insieme a tutti i componenti del nucleo familiare, di altro beneficio pubblico, da qualunque Ente erogato a titolo di sostegno alloggiativo, relativo allo stesso periodo temporale del bando;8. siano in possesso di Attestazione ISEE in corso di validità al momento della presentazione della domanda dalla quale risulti un valore ISE non superiore a 28.684,36 e un valore ISEE non superiore a 16500 euro.     Documentazione da presentare   La domanda deve essere corredata, a pena di esclusione, dai seguenti documenti scannerizzati esclusivamente nei seguenti formati: pdf, jpeg jpg (ogni singolo allegato non deve superare la dimensione di 2 megabyte):copia del permesso di soggiorno in corso di validità del solo richiedente nel caso in cui sia cittadino straniero o apolide;copia integrale del contratto di affitto in corso di validità, qualora questo non sia già in possesso del Servizio Casa;per i cittadini stranieri, idonea certificazione rilasciata dal Paese d'origine che attesti che tutti i componenti maggiorenni non italiani del nucleo familiare non possiedono immobili ad uso abitativo nel Paese di origine;in caso di valore ISE risultante dall'Attestazione ISEE pari a zero oppure di importo inferiore al canone di locazione annuo stabilito nel contratto di locazione, è necessario allegare alla domanda di partecipazione la dichiarazione sostitutiva di atto notorio circa la fonte di sostentamento secondo il modulo allegato al presente Bando.certificazione di invalidità;documentazione relativa agli eventuali immobili posseduti; Per maggiori dettagli, si consiglia di prendere visione del Bando e delle Istruzioni nella sezione Allegati.       Iter procedura  Il Servizio Casa provvede all'istruttoria delle domande, verificandone la completezza e la rispondenza ai criteri del Bando e provvede altresì all'attribuzione dei punteggi, effettuando i controlli inerenti la veridicità di quanto autocertificato, in particolare rispetto alla situazione economica e patrimoniale. Il Comune di Firenze non invierà comunicazioni personali ai soggetti richiedenti il contributo; i provvedimenti relativamente alle ammissioni e alle esclusioni saranno pubblicati all'Albo Pretorio online e sulla pagina istituzionale del Comune dedicata al contributo affitto. Le graduatorie verranno pubblicate in forma anonima.Sarà possibile presentare ricorso avverso l'elenco provvisorio degli ammessi e degli esclusi compilando l'apposito modulo on line sul sito del Comune di Firenze ed allegando la relativa documentazione scannerizzata nei formati: pdf, jpeg jpg (ogni singolo allegato non deve superare la dimensione di 2 megabyte).Il termine di chiusura dei ricorsi è perentorio.Il Comune provvede alla liquidazione del contributo di norma in un'unica soluzione, fino ad esaurimento delle risorse disponibili e secondo l'ordine della graduatoria. Il contributo è erogato successivamente alla verifica degli avvenuti pagamenti del canone di locazione.Gli ammessi nella graduatoria definitiva devono presentare esclusivamente online, utilizzando le medesime credenziali della domanda, copia delle ricevute di pagamento del canone di locazione. I pagamenti del canone di locazione devono obbligatoriamente essere effettuati dall'intestatario del contratto di locazione, ad eccezione dei seguenti casi:- nel caso di studente universitario le ricevute dei pagamenti possono essere intestate al soggetto nei confronti del quale lo studente risulta fiscalmente a carico (es. dal genitore);- nel caso di richiedente con ISE uguale a zero o inferiore al canone di locazione annuo, le ricevute dei pagamenti possono essere intestate a chi presta aiuto economico ed ha sottoscritto la dichiarazione di sostentamento economico.     Costi   Nessuno     Tempi   Le graduatorie provvisorie degli ammessi e degli esclusi verranno pubblicate per 15 giorni all'Albo Pretorio e sul sito del Comune.     Informazioni   Si comunica che con DD 2247 del 20.03.2019 sono state aggiornate le graduatorie degli ammessi e l'elenco degli esclusi ai sensi dell'art. 9, comma 1 del Bando, a modifica delle graduatorie definitive degli ammessi (fascia A e B) e degli esclusi approvate con Determinazione Dirigenziale n.9761 del 18.12.2018. Nelle graduatorie degli ammessi e nell'elenco degli esclusi sono presenti TUTTI I NOMINATIVI di coloro che hanno fatto domanda nel Bando di Aprile 2018 e in quello di Ottobre 2018.     Normativa di riferimento   L. 431/1998 "Disciplina delle locazioni e del rilascio degli immobili adibiti ad uso abitativo"L. 133/1998 "Conversione in legge, con modificazioni, del decreto-legge 25 giugno 2008, n. 112, recante disposizioni urgenti per lo sviluppo economico, la semplificazione, la competitività, la stabilizzazione della finanza pubblica e la perequazione tributaria". Delibera della Giunta Regionale n. 228/2018 Delibera della Giunta Regionale n.988/2018 Informativa ai sensi degli art. 13-14 del GDPR e della normativa nazionale: https://www.comune.fi.it/pagina/privacy           Riferimenti e contatti-    Ufficio Direzione Patrimonio Immobiliare - Servizio Casa - P.O. Sostegno all'Abitazione  Referente Dott.ssa Margherita Tempestini  Responsabile Dott.ssa Anna Palazzi  Indirizzo Via dell'Anguillara, 21 50122 FIRENZE  Tel 055/2769775 - 055/2769723  Fax 055/2769701  E-mail sostegnocasa@comune.fi.it            FEEDBACK  			 Aiutaci a migliorare! La tua opinione è molto importante! Se vuoi puoi lasciare un commento alla scheda che stai consultando per aiutarci a migliorare il contenuto delle informazioni. Clicca sul pulsante "Lascia feedback" sotto questo messaggio. Grazie!					Lascia un feedback																	Lascia il tuo feedback 				I campo con * sono obbligatori.																																		Valutazione *																																									 										Positivo																																				 										Neutro																																				 										Negativo																																																																													Telefono					 						 	E-mail					 																	Commento *					 						 					      									Invia										                               Documenti e modulistica