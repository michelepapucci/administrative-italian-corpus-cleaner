| Descrizione     Il reddito di cittadinanza è un sostegno per famiglie in difficoltà, finalizzato al reinserimento nel mondo del lavoro e all'inclusione sociale. Si tratta di un sostegno economico a integrazione dei redditi familiari. 	Per i nuclei familiari composti esclusivamente da uno o più persone di età pari o superiore a 67 anni, il reddito di cittadinanza assume la denominazione di pensione di cittadinanza.   I Comuni non si occupano della compilazione e della trasmissione delle domande ; tale servizio è svolto dai Centri autorizzati e aderenti di Assistenza Fiscale (Caf); a lato della pagina è possibile scaricare un elenco dei Caf presenti nel Comune. 	Chi ha già presentato la domanda di reddito di cittadinanza e pensione di cittadinanza può ricevere informazioni e chiarimenti attraverso il Contact center dell'Inps ai numeri 803164 da rete fissa e 06-164164 da mobile. 	È possibile anche inviare una comunicazione tramite il servizio 'Inps Risponde' disponibile su   www.inps.it   al collegamento    https://servizi2.inps.it/servizi/INPSRisponde2/Home/Disclaimer  . 	Chi ha ricevuto l'avviso di accettazione del beneficio deve contattare il centro per l'impiego entro 30 giorni dal ricevimento della comunicazione, pena la decadenza del beneficio stesso.       | Modalità di richiesta     Il beneficio può essere richiesto, dopo il quinto giorno di ciascun mese:  	 presso Poste Italiane 	 in modalità telematica, con il Sistema Pubblico di Identità Digitale (Spid) almeno di Livello 2, accedendo al portale www.redditodicittadinanza.gov.it 	 presso i Centri autorizzati e aderenti di Assistenza Fiscale (Caf)           | Requisiti del richiedente     Per conoscere tutti i requisiti, consultare la pagina del sito web ufficiale:   www.redditodicittadinanza.gov.it .        | Informazioni     Per maggiori informazioni e per scaricare la modulistica:  	 consultare il sito web ufficiale dedicato dal  Ministero del Lavoro e delle Politiche Sociali al reddito di cittadinanza , in cui è anche possibile scaricare i moduli per la domanda o presentare la domanda online   www.redditodicittadinanza.gov.it   	 consultare il sito web dell'Inps (Istituto Nazionale Previdenza Sociale)   www.inps.it  , in cui è possibile scaricare, oltre alla modulistica, anche la   circolare INPS 20 marzo 2019 n. 43    e il   manuale d'uso   	 rivolgersi ai Centri autorizzati e aderenti di Assistenza Fiscale (Caf).                  |