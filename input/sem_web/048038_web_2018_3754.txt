| Descrizione     AVVISO  PREMESSO CHE:  - Nel Regolamento Urbanistico Comunale è stata individuata un'area nella frazione di Mercatale posta in via Enrico De Nicola  denominata  AT35  e disciplinata dalla relativa scheda AT35 dell'allegato 1 delle NTA del RUC. La scheda prevede la realizzazione di edifici destinati ad  edilizia convenzionata. 	- Ai fini dell'attuazione di tale intervento, con atto del Consiglio Comunale n. 77 del 2 novembre 2017 è stato approvato un Piano Attuativo che prevede la realizzazione di 12 alloggi di edilizia convenzionata. 	- In data 26/01/2018 con repertorio n. 13800, visti gli  artt. 17 e 18 del D.P.R. 380/2001 nonché l'art. 186 della L.R. 65/2014, che disciplinano gli interventi di edilizia abitativa convenzionata, è stata stipulata la Convenzione per l'attuazione del Piano Attuativo. La Convenzione, oltre a stabilire i prezzi di vendita dei suddetti alloggi, prevede anche che l'assegnazione degli alloggi debba avvenire mediante una procedura ad evidenza pubblica, cioè mediante la pubblicazione di un Bando e la conseguente redazione di graduatoria da parte dell'Amministrazione Comunale. 	- Con deliberazione del Consiglio Comunale n. 66 del 24/09/2012  sono stati approvati i 'Criteri per l'assegnazione di alloggi di Edilizia Convenzionata per la vendita a prezzo calmierato (EC)", così come individuata e descritta all'art. 11 comma 1 del Regolamento Urbanistico Comunale. 	- Con determinazione del Responsabile del Servizio Urbanistica ed Edilizia  n. 18 del 16/02/2018 è stato indetto un primo Bando per l'assegnazione degli alloggi e con determinazione n. 68 del 23/05/2018/ è stata approvata la relativa graduatoria definitiva, costituita da n. 11 soggetti. Dei soggetti presenti in graduatoria si sono dichiarati interessati all'acquisto degli appartamenti solamente cinque soggetti;  SI RENDE NOTO CHE  Con determinazione del Responsabile del Servizio Urbanistica ed Edilizia  n. 143 del 28/09/2018 è stato quindi indetto un secondo Bando pubblico, ai sensi dell'art. 7 della Convenzione sopra citata, per l'individuazione di nuovi soggetti interessati all'acquisto dei sette appartamenti non ancora assegnati.  All'assegnazione degli alloggi, ai sensi dell'art. 7 dei 'CRITERI PER L'ASSEGNAZIONE DI ALLOGGI DI EDILIZIA CONVENZIONATA PER LA VENDITA A PREZZO CALMIERATO (EC)', approvati con la deliberazione C.C. n. 66 del 24/09/2012 sopra citata, possono concorrere  i soggetti che abbiano i seguenti requisiti: 	1) Devono essere residenti nel Comune di San Casciano oppure, se non sono residenti, devono prestare attività lavorativa nel Comune; 	2) non devono essere titolari, essi stessi o gli altri membri del nucleo familiare, del diritto di proprietà, usufrutto, uso o abitazione di un alloggio adeguato alle loro necessità.  Le domande di partecipazione al  Bando dovranno essere compilate su apposito modulo  disponibile presso l'Ufficio Relazioni con il Pubblico in Via Machiavelli n. 56 o presso il Servizio Urbanistica ed Edilizia in Via del Cassero n. 19, nei rispettivi orari di apertura al pubblico, nonché sul sito internet del Comune (www.comune.sancascianovp.net). 	Le domande dovranno pervenire al Protocollo del Comune, anche mediante Posta Elettronica Certificata, entro il giorno 2 novembre 2018 (si precisa che per le domande trasmesse per posta ordinaria NON farà fede il timbro postale).   Dove rivolgersi per ulteriori informazioni   Le informazioni potranno essere richieste all'Ufficio Relazioni con il Pubblico ed al Servizio Urbanistica ed Edilizia del Comune nei giorni e negli orari di apertura al pubblico. Presso gli Uffici suddetti potrà essere presa visione delle planimetrie indicative degli alloggi nonché dei parametri per il calcolo del prezzo degli alloggi stessi. Tutto il materiale è disponibile anche sul sito internet del Comune  www.sancascianovp.net , alla pagina dedicata.              || Referente:    Claudia Bruschettini    | Responsabile:    Barbara Ronchi