| Descrizione     La Carta sanitaria elettronica (CSE) è un progetto  di semplificazione delle procedure sanitarie per rendere disponibile ad ogni cittadino il proprio Fascicolo sanitario elettronico.       | Informazioni     Lo strumento di accesso al fascicolo è la Carta nazionale dei servizi (CNS) che, grazie alla sua tecnologia, garantisce il riconoscimento del titolare e ne tutela la privacy.  La carta è gratuita e viene spedita a tutti i cittadini assistiti dal Servizio Sanitario Regionale della Toscana in sostituzione dell'attuale Tessera Sanitaria, la quale resta comunque valida come codice fiscale. Per utilizzarla in tutte le sue componenti, è necessario attivarla presentandosi ad uno sportello abilitato della propria azienda sanitaria.  La Carta sanitaria elettronica svolge più funzioni contemporaneamente:  -Chiave privata di accesso al fascicolo sanitario elettronico che contiene i dati sanitari personali - Cns 	-Tessera sanitaria nazionale (Ts) 	-Tessera europea di assicurazione malattia (Team) sostituisce il modello E-111 e garantisce l'assistenza sanitaria nell'Unione Europea e in Norvegia, Islanda, Liechtenstein e Svizzera, secondo le normative dei singoli paesi 	-Tesserino del codice fiscale  Per usare la Carta come chiave privata di accesso ai propri dati sanitari, è necessario attivarla recandosi personalmente presso uno degli sportelli allestiti dalle aziende sanitarie toscane, con la carta e un documento di identità valido.  La Carta deve essere conservata con cura ed esibita per tutte le operazioni richieste al Servizio sanitario regionale - in farmacia, dal medico curante, presso gli sportelli Asl - o nel caso ci si debba recare all'estero.  Per poter usare la carta come chiave privata di accesso ai tuoi dati sanitari, devi attivarla recandoti personalmente presso uno degli sportelli allestiti dalle aziende sanitarie toscane, munito della carta e di un documento di identità valido.  Insieme al codice Pin ti sarà consegnato anche il codice utente che devi utilizzare per:  -procedere alla sospensione (blocco) di emergenza della Carta - puoi fare questa operazione attraverso il contact center, il sito web o uno degli sportelli predisposti sul territorio della Regione Toscana; 	-l'operazione di riattivazione della Carta (sblocco).  Per attivare la carta nel caso di persona minorenne o sottoposta a tutela, un genitore o il tutore deve recarsi allo sportello munito di:  -la propria carta sanitaria elettronica (se ne è in possesso) 	-la carta sanitaria elettronica del minorenne o tutelato; 	-un proprio documento di identità valido.  Per attestare l'esercizio della potestà genitoriale o di legale rappresentante è sufficiente un'autocertificazione.              || Ufficio:    Help Desk Carta sanitaria elettronica    | Tel:    numero verde 800 004477.    | Orario di apertura:    Lunedì-venerdì (non festivi) dalle 09.00 alle 19.00 - Sabato (non festivo) dalle 09.00 alle 13.00