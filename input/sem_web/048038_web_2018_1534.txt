| Descrizione      L'attestazione di idoneità alloggiativa rilasciata dal Comune è il documento richiesto dalla legge per attestare le caratteristiche e la capacità di accoglienza dell'alloggio di residenza del cittadino extracomunitario.    Tale attestazione certifica il numero di abitanti che un alloggio può contenere nel rispetto dei parametri igienici e dimensionali dati dal D.M. del 05.07.1975.        | Modalità di richiesta      Per ottenere l'attestazione di idoneità alloggiativa occorre compilare il modulo di domanda disponibile presso l'U.R.P. e presentarlo al Protocollo del Comune.       La domanda, in marca da bollo deve essere indirizzata al Responsabile del Servizio Urbanistica ed Edilizia del Comune e ad essa vanno allegati obbligatoriamente tutti i seguenti documenti:      	 		  Attestazione di avvenuto pagamento dei diritti di segreteria;  		   	 	 		  Ulteriore marca da bollo da apporre sull'attestazione al momento del rilascio;  		   	 	 		   Planimetria catastale    (solo ed esclusivamente catastale) in scala 1:200 sulla quale in ogni vano dovranno comunque essere riportati i seguenti dati in modo chiaro e leggibile:  		  -   la destinazione (camera, cucina, soggiorno, disimpegno, wc, ecc. )  	   	 		  la superficie utile espressa in metri quadri;  	 	 		  l'altezza interna espressa in metri (l'altezza interna massima e minima nel caso di locali con soffitto inclinato);  	 	 		  le dimensioni delle finestre espresse in metri;  	 	 		  la lunghezza in metri di almeno due lati del vano.  		   	   	 		  Dichiarazione sostitutiva di atto notorio del Proprietario dell'unità immobiliare abitativa (alloggio) ai sensi del DPR 445/2000 smi (allegato 1) completa di copia del documento di identità in corso di validità del dichiarante, che attesti esplicitamente:  		  - la proprietà dell'unità immobiliare abitativa (alloggio) esplicitandone i riferimenti catastali (foglio, particella e subalterno);  		  - la conformità della planimetria catastale prodotta allo stato attuale dell'unità immobiliare.  	      	 		  Copia del documento di identità in corso di validità del Richiedente  		   		  Inoltre nella domanda dovranno essere indicati i dati relativi all'abitabilità dell'immobile qualora disponibili; diversamente se l'abitabilità relativa all'immobile non è mai stata rilasciata, né è mai stata depositata attestazione di abitabilità da professionista abilitato, si dovrà allegare obbligatoriamente una dichiarazione sostitutiva di atto notorio ( utilizzare in questo caso l'allegato 2 del modulo ) di conformità dei parametri igienico-sanitari a firma del proprietario dell'unità immobiliare e/o dichiarazione asseverata di professionista abilitato (tale dichiarazione ha valenza esclusivamente finalizzata a questo tipo di pratica).  		   		   		  Chi può richiedere l'attestazione  		   		  L'attestazione di idoneità dell'alloggio deve essere richiesta contestualmente (a firma del richiedente e del proprietario, se distinti) dai seguenti soggetti:  		   	   	 		  Proprietario/comproprietario dell'alloggio e affittuario/comodatario/ospite dell'alloggio  	   ****************     L'attestazione viene rilasciata dal Servizio Urbanistica ed Edilizia, entro 30 giorni dalla presentazione della domanda all'Ufficio Protocollo, previa verifica della completezza della documentazione richiesta.  Validità attestazione  6 mesi dalla data di emissione          | Documentazione da presentare      Documentazione      Il richiedente deve presentare la domanda all'Ufficio Protocollo del Comune utilizzando l'apposito modello completo di marca da bollo e con l'attestazione dell'avvenuto pagamento dei diritti di segreteria, allegando tutta la documentazione obbligatoria indicata.  Una incompletezza della documentazione causerà l'interruzione del procedimento per richiesta di documentazione e l'allungamento del procedimento.       | Informazioni      L'attestazione di idoneità alloggiativa serve per ottenere:   	 		  permesso di soggiorno per motivi familiari (come previsto dall'art. 30, comma 3 del D.Lgs. 286/1998 smi);  	 	 		  nulla osta al ricongiungimento familiare (come previsto dall'art. 29, comma 3, lett. a) del D.Lgs. 286/1998 smi);  	 	 		  rilascio di carta di soggiorno CE (come previsto dall'art. 16, comma 4, lett. b) del DPR 394/1999 smi);  	 	 		  contratto di soggiorno per lavoro subordinato (come previsto dall'art. 5bis, comma 1, lett. a) del D.Lgs. 286/1998 smi);  	               || Ufficio:    Ufficio procedimenti edilizi e controllo del territorio    | Referente:    Sandra Anichini    | E-mail:     s.anichini@comune.san-casciano-val-di-pesa.fi.it