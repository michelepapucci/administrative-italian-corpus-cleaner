| Descrizione |  Dal 1 Gennaio 2019 le pratiche SUAP saranno accettate solo previo presentazione tramite il portale STAR  , secondo la previsione di cui al D.P.R. 160/2010 in combinato disposto con il D.Lgs. 82/2005 che hanno determinato a partire dal 5 luglio 2013 il regime di obbligatorietà dell'invio telematico allo Sportello Unico Attività Produttive delle relative pratiche.   La Regione Toscana, con Delibera n. 26 del 19/01/2015 (Allegato 2) ha previsto un sistema di Accettazione telematica a livello regionale attraverso la Piattaforma di Interoperabilità e ne ha disposto l'utilizzo come concordato presso il Tavolo Tecnico regionale per lo sviluppo dei servizi SUAP ex D.G.R. 129/2011.         | Modalità di richiesta | I potenziali utilizzatori dei servizi on-line sono gli imprenditori e gli intermediari, per intermediari si intendono i professionisti (architetti, commercialisti, geometri, ingegneri, ...) e le associazioni di categoria. 	Per accedere al portale STAR per la presentazione delle pratiche SUAP è necessario collegarsi a  questo link .   	L'accesso avviene tramite Carta Nazionale dei Servizi (CNS), 'Smart Card' di firma digitale o tramite credenziali fornite da Lineacomune; per maggiori informazioni si rimanda alla  pagina di registrazione  ai servizi di Linea Comune. 	Tutti gli allegati presentati dovranno essere firmati digitalmente, nel caso in cui l'imprenditore non disponga di firma digitale dovrà conferire l'incarico alla firma e/o alla presentazione della pratica ad un intermediario dotato di firma digitale tramite procura. 	Si informa che la trasmissione dei progetti al Genio Civile, per quanto riguarda le zone sismiche, potrà avvenire solo per via telematica in formato digitale attraverso il  portale web PO.R.TO.S. (POrtale della Regione TOscana per la Sismica) .          | Requisiti del richiedente |  È individuato il SUAP quale unico soggetto pubblico di riferimento territoriale per tutti i procedimenti che abbiano ad oggetto l'esercizio di attività produttive e di prestazione di servizi, e quelli relativi alle azioni di localizzazione, realizzazione, trasformazione, ristrutturazione o riconversione, ampliamento o trasferimento, nonché cessazione o riattivazione delle suddette attività.   Il SUAP si rivolge quindi all'imprenditore come unico interlocutore per tutto il complesso di atti amministrativi che riguardano la vita di un'attività produttiva.         | Documentazione da presentare |  COME PRESENTARE O INTEGRARE UNA PRATICA     PER PRESENTARE    1) Per usare questo sito hai bisogno della firma digitale in forma di chiavetta o di tesserina "smart-card".  Per i collegamenti alla Camera di Commercio per la Carta Nazionale dei Servizi cliccare  qui.     	2) Da  qui  clicca su 'Accedere ai Servizi On Line'. 	Per accedere devi inserire la tua tessera sanitaria (o altra carta nazionale dei servizi) per poterti identificare, dopodiché avrai accesso al Sistema Telematico di Accettazione Regionale (S.T.A.R.) che ti consentirà di compilare direttamente sullo schermo la tua pratica ed inviarla al SUAP.  3) Devi scegliere l'attività dalla Lista Interventi. 	- Ti si presenta una ulteriore lista di azioni: Avvio, Variazione, Subingresso, Cessazione, tutte voci completamente digitalizzate (compilabili on line senza bisogno di modulistica da allegare), Altri Adempimenti Amministrativi per attivare endoprocedimenti di varia natura (es Insegna) e dove devi ancora allegare i moduli scaricabili  QUI , e Adempimenti Tecnici.  - Cliccando "Adempimenti Tecnici", accedi ad una ulteriore lista di Endoprocedimenti, che ti permetteranno di attivare gli endo che ti interessano e dove troverai anche la relativa modulistica in formato pdf scrivibile.   A questo punto   compilare le varie pagine che appaiono. Le caselle in giallo sono le più importanti da compilare.   Dove ci sono gli asterischi è obbligatorio compilare o spuntare altrimenti non vai avanti. Se ci sono errori o cose che non tornano è lo stesso sistema, alla fine di ogni pagina, a segnalartelo.        	  PER INTEGRARE       Per le pratiche presentate dopo maggio 2017, dalla tua scrivania virtuale di STAR puoi cliccare su "Scadenzario" dove ti apparirà l'istanza da integrare con l'indicazione "Effettua movimento'.  Una pagina apposita ti consentirà di inserire gli allegati da trasmettere (firmati digitalmente) e, nel campo note, un eventuale messaggio per il SUAP, dopodiché di inviare le integrazioni cliccando sul pulsante "Trasmetti al Comune." 	Per maggiori info puoi consultare il  Manuale STAR . 	Le integrazioni saranno comunque anche richieste con Posta Elettronica Certificata. 	In alternativa puoi ricercare la pratica da integrare cliccando sul link "Le mie pratiche" sezione che ti consentirà sempre di controllare lo stato di avanzamento della pratica e di scaricarne i documenti che la compongono.  Se il link per effettuare le integrazioni non è attivo, invia una PEC con i documenti da integrare all'indirizzo  comune.fiesole@postacert.toscana.it  nell'oggetto il numero e i riferimenti della pratica SUAP.      Per qualsiasi altro aiuto contattaci all'Ufficio SUAP  055 5961309  - Sig.ra  Tania Sbolci  -  sbolci.tania@comune.fiesole.fi.it          | Iter procedura | Di seguito si offre una video-guida sull'iter da seguire per avviare la pratica.                       | Costi |  DIRITTI DI SEGRETERIA PRATICHE SUAP IN VIGORE DAL 1° LUGLIO 2015   	 	Con Delibera di Giunta n. 124  del 9/6/2015 sono stati approvati  i diritti di segreteria  per le pratiche Suap 	 	1- Per ogni procedimento SUAP 30,00 €     	2- Procedimento di collaudo 100,00 €    	3- Conferenza dei servizi e CCVLPS 100,00 €     	5- Ricerca documentazione e consulenza sportello 10,00 € 	 	I diritti di segreteria sono pagabili con: 	bollettino/bonifico postale conto corrente n°  24810509  	 IBAN :  IT83G0760102800000024810509  intestato a Servizio Tesoreria del Comune di Fiesole 	 Swift Code :  BPPIITRRXXX  (per bonifici dall'estero in euro) 	 Swift Code :  POSOIT22XXX  (per bonifici dall'estero in altre valute) 	          | Informazioni | La modulistica unificata Suap è disponibile anche sul sito del Comune a questo link  https://servizi.055055.it/gdfe/home?ente=048015  digitando nel " cerca" la parola Suap          SERVE AIUTO?   È attivo un servizio di help desk della Rete Regionale dei Suap accessibile tramite: 	numero verde 800-980102  con orario 	- 8.00-20.00 dal lunedì al sabato (escluso festivi) per accettatore delle pratiche  email:  reteregionale-suap@regione.toscana.it  	                                    |          |   SUAP - modulistica     |   Ufficio:    servizio entrate / sviluppo economico     |   Referente:    Tania Sbolci      |   Responsabile:    Ilaria Gallo     |   Indirizzo:    Piazza Garibaldi, 35     |   Tel:    055055     |   E-mail:    sbolci.tania@comune.fiesole.fi.it     |   Orario di apertura:    martedì 8.30-12.30; giovedì: intera giornata su appuntamento (ultimo appuntamento alle 17.30)