| Descrizione     A partire  dal 26 marzo 2015  è attiva la postazione Olly gestita da Quadrifoglio con la collaborazione di Ecoenergia, situata presso il parcheggio adiacente alla Coop di Tavarnelle Val di Pesa.       | Informazioni     Olly è un progetto di recupero di olii esausti utilizzati come importante risorsa trasformabile in fonte di energia.  Possono accedervi gli utenti dei comuni di Tavarnelle Val di Pesa con chiave di riconoscimento 24h su 24h, mentre per gli utenti del Comune di Barberino.sarà possibile accedervi mediante tessera Olly.  Il funzionamento è semplice:  	 		 gli utenti di Tavarnelle possono accedere al punto di raccolta (una casina in legno dotata di telecamera indoor, terminale di riconoscimento, illuminazione e layout personalizzato) utilizzando la  chiavetta  di cui i cittadini sono stati forniti da Quadrifoglio per l'apertura dei cassonetti dedicati alla raccolta dei rifiuti indifferenziati (coloro che non ne sono in possesso possono richiederla chiamando il numero verde di Quadrifoglio - 800330011 da telefono fisso - 199163315 da cellulare) .  La prima chiavetta è totalmente GRATUITA. 		 			  Gli Utenti del Comune di Barberino possono accedere al punto di raccolta utilizzando, invece, la tessera Olly ® che potrà essere richiesta, nel primo periodo, al personale presente presso la casetta mentre successivamente potrà essere richiesta al banco informazioni all'interno della Coop o chiamando il numero verde 800 589 786; la tessera ha un costo di € 5,00.  		 	   All'interno della casina sarà possibile prelevare uno dei  bidoncini gialli ermetici  (capienza tre litri), portarlo a casa e... iniziare la raccolta dell'olio.  Quando il bidoncino sarà pieno di  olio usato  l'utente potrà riportarlo alla casina dove potrà ritirarne uno nuovo e pulito. L'azienda Eco.Energia (che opera per conto di Quadrifoglio) si occupa del ritiro e del lavaggio dei bidoncini e in questo modo raccoglie rifiuti senza produrne.  E' possibile depositare nel bidoncino anche eventuali piccoli residui derivanti dalla cottura.  L'olio raccolto viene utilizzato per la produzione di energia pulita.      Il servizio è completamente gratuito per le utenze domestiche residenti nel Comune di Tavarnelle Val di Pesa.   Per qualsiasi ulteriore informazione in merito a questo tipo raccolta, chiamare il numero verde di Quadrifoglio (800330011 da telefono fisso - 199163315 da cellulare) o consultare il sito di Quadrifoglio.              || Ufficio:    Ufficio Ambiente    | Referente:    Serena Losi    | Responsabile:    Arch Pietro Bucciarelli    | Indirizzo:    Piazza Matteotti n. 39 Tavarnelle Val di Pesa    | Tel:    055 8050844    | Fax:    055 8050817    | E-mail:     s.losi@comune.tavarnelle-val-di-pesa.fi.it     | Orario di apertura:    martedi 15.30 - 18.30 giovedì 9.00 - 13.00 venerdì 10.00 - 13.00 (solo su appuntamento)