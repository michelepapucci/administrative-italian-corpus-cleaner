| Informazioni     All'attuazione delle attività di Protezione Civile provvedono, secondo i rispettivi ordinamenti e le rispettive competenze, le amministrazioni dello Stato, le Regioni, le Città Metropolitane, i Comuni e le Comunità Montane e vi concorrono i cittadini e i gruppi.  A seguito del passaggio di competenze in materia di protezione civile disposto dalla legge Bassanini n. 112 del 1998 e dell'entrata in vigore della riforma del Titolo V della Costituzione del 2001, la Regione ha significativamente modificato l'organizzazione alla quale è affidato lo svolgimento di tali competenze. 	 	Il sistema che si è costruito è basato sui princìpi di sussidiarietà e integrazione, in base ai quali la Regione, gli Enti locali, il volontariato, le aziende di servizi, il mondo scientifico e le altre risorse del territorio costituiscono un insieme organico e integrato, denominato Sistema regionale di protezione civile che, nel fissare l'ordinamento del sistema regionale della Protezione Civile, ha disciplinato la relativa attività, individuando, fra l'altro, le funzioni di competenza dei Comuni e degli altri soggetti istituzionali. In particolare, sono attribuite ai comuni le seguenti competenze:  	 elaborare il quadro dei rischi in relazione al territorio comunale 	 definire l'organizzazione e le procedure per fronteggiare l'emergenza nell'àmbito del territorio comunale 	 adottare tutte le iniziative di prevenzione tra cui, in particolare, l'informazione alla popolazione e l'organizzazione di esercitazioni 	 assunzione del coordinamento degli interventi di soccorso nell'àmbito del territorio comunale 	 provvedere al censimento dei danni conseguenti a eventi calamitosi e individuare gli interventi necessari per il superamento dell'emergenza 	 provvedere all'impiego del volontariato   Il primo responsabile della protezione civile in ogni Comune è il Sindaco, che organizza le risorse comunali secondo piani prestabiliti per fronteggiare i rischi specifici del suo territorio. Quando si verifica un evento calamitoso, il Servizio nazionale della protezione civile è in grado, in tempi brevissimi, di definire la portata dell'evento e valutare se le risorse locali siano sufficienti a farvi fronte. 	 	In caso contrario, si mobilitano immediatamente i livelli provinciali, regionali e, nelle situazioni più gravi, anche il livello nazionale, integrando le forze disponibili sul posto con gli uomini e i mezzi necessari.                 || Ufficio:    Centro Operativo Comune di Bagno a Ripoli - Settore Protezione Civile    | Responsabile:    Roberto Fanfani    | Indirizzo:    Via Antella, 32 - 50012 Ponte A Niccheri (FI)    | Tel:    055 055    | Fax:    055 644340    | E-mail:     Ricevono su appuntamento     | Orario di apertura:    vedi link esterno