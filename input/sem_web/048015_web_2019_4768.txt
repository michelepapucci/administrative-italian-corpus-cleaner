| Descrizione | La Regione Toscana ha indetto la selezione di 3.150 giovani da impiegare nei progetti di servizio civile regionale finanziati con risorse POR - FSE 2014/2020, nell'ambito di Giovanisì, un progetto  per l'autonomia dei giovani.         | Modalità di richiesta | La domanda di partecipazione può essere presentata esclusivamente on line, accedendo al sito:  https://servizi.toscana.it/sis/DASC  e seguendo le apposite istruzioni. Tutte le informazioni sull'Avviso sono disponibili all'indirizzo:  http://www.regione.toscana.it/-/servizio-civile-regionale-avviso-per-la-selezione-di-3-150-giovani .    La presentazione delle candidature è    TERMINATA.             | Requisiti del richiedente |   Sono disponibili 3 posti presso l'Ufficio Turismo del Comune e i Musei di Fiesole, riservati a ragazzi fra i 18 e 29 anni. La durata del servizio civile regionale è pari a 12 mesi.     Ai giovani in servizio è corrisposto direttamente dalla Regione Toscana un assegno di natura non retributiva pari a 433,80 euro.           | Informazioni | Il progetto intende impiegare i giovani volontari del Servizio Civile per la realizzazione di attività di promozione turistica e culturale, in particolar modo sui social network e in generale attraverso gli strumenti web di comunicazione, al fine di rendere i canali internet uno spazio vivo rivolto ai turisti, ma anche alla comunità locale. In tale contesto sarà necessario valutare e monitorare il grado di accessibilità alle informazioni sulle strutture ricettive, museali, religiose e naturalistiche, verificare la correttezza delle informazioni rese disponibili (orari, prezzi, percorsi, accessi, parcheggi), elaborare attività di comunicazione ed informazione, con particolare riguardo al web. Tutto ciò non può prescindere dalla sinergia e collaborazione con le realtà del territorio, prima fra tutti la Pro Loco di Fiesole.  In particolare l'intervento, e quindi l'obiettivo che l'Amministrazione si pone, sarà focalizzato su: 	- Migliorare quantità e qualità delle informazioni concernenti eventi e iniziative sul territorio; 	- Migliorare quantità e qualità delle informazioni concernenti la cultura dell'accoglienza; 	- Migliorare quantità e qualità delle informazioni concernenti attività e luoghi di interesse; 	- Potenziamento dei canali social, incremento del numero di post, miglioramento della visibilità, incremento del numero di 'seguaci'; 	- Potenziamento del flusso di informazioni tra la rete di attori pubblici e privati al fine di migliorare efficacia e coordinamento; 	- Elaborazione di nuove tipologie di materiale informativo e di canali di diffusione; 	- Mappatura e organizzazione dell'offerta del territorio, riguardo al patrimonio artistico, storico, culturale e relativamente all'offerta turistica a questi collegata, anche mediante la creazione e l'utilizzo di specifici database.  Il progetto inoltre dovrà tenere conto del grado di accessibilità delle strutture ricettive, museali, religiose e naturalistiche, al fine di verificare i percorsi e i servizi di accoglienza e supporto alla mobilità per turisti diversamente abili.  Una parte del progetto avrà infine il compito e l'obiettivo di coadiuvare i preposti uffici che gestiscono e promuovo il 'Marchio Fiesole', 'Spighe Verdi' e il 'Distretto Biologico' al fine di: 	- Incrementare il livello qualitativo dell'offerta turistica e produttiva del territorio, tutelando e valorizzando il suo ambiente unico nel contesto fiorentino e regionale; 	- Garantire i visitatori che fruiscono delle produzioni e della qualità dei servizi del territorio, favorendone gli stessi in termini di tracciabilità, garanzia dell'origine ed efficienza all'interno di un contesto ambientale e storico di indiscusso valore internazionale; 	- Valorizzare l'impresa fiesolana nella produzione di beni e servizi in modo compatibile con il territorio, salvaguardandone l'identità storica e culturale; 	- Promuovere un sistema integrato tra i soggetti economici e le prestigiose realtà istituzionali presenti sul territorio fiesolano; 	- Promuovere la Carta dell'Accoglienza; 	- Promuovere le politiche territoriali nel settore del biologico, per un turismo rurale e 'slow'.                            | Avvertenze | Requisiti richiesti ai candidati oltre quelli previsti dalla Legge Regionale 35/2006:  Si richiede il possesso di un qualsiasi Diploma di Scuola Secondaria di Secondo grado. 	Visto che il progetto prevede una frequente interazione dei volontari con visitatori e turisti stranieri, si richiede una discreta padronanza della lingua inglese scritta e orale. Si riterrà elemento di priorità (la cui mancanza non comporterà pertanto motivo di esclusione) la conoscenza di una seconda lingua, compresa tra francese, spagnolo e tedesco. 	Inoltre, vista l'attinenza del progetto con le tematiche culturali e artistiche, si riterrà quanto segue elemento di priorità (la cui mancanza non comporterà pertanto motivo di esclusione): 	- possesso di diploma di laurea triennale, magistrale o vecchio ordinamento, conseguito presso i Dipartimenti di Lettere e Filosofia, di Scienze della Formazione e Psicologia, di Scienze Politiche e Sociali, di Storia, Archeologia, Geografia, Arte e Spettacolo; 	- frequenza di corsi universitari presso le Facoltà di Lettere e Filosofia, Scienze della Formazione, Scienze Politiche; 	- esperienza pratica attestata da una pregressa esperienza lavorativa a vario titolo o dall'effettuazione di tirocini formativi o da partecipazione ad attività di volontariato in settori affini a quelli del progetto. 	Infine, considerato il taglio web del progetto, è imprenscindibile l'approfondita conoscenza dei moderni strumenti infromativi e dei principali social network.                 |          |   Servizio Civile Regionale     |   Ufficio:    Servizi Educativi / Sociali / Sport     |   Referente:    Claudio Valgimigli     |   Responsabile:    Claudio Valgimigli     |   Indirizzo:    Piazza Mino 26     |   Tel:    0555961314     |   Fax:    0555961281     |   E-mail:    valgimigli.claudio@comune.fiesole.fi.it     |   Orario di apertura:    Mar 8.30-13.00 Gio 8.30-12.30 / 13.30-17.30