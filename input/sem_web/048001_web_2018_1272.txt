| Informazioni     Il Comune di Bagno a Ripoli, con un'ordinanza in vigore dal 1998, detta le norme per una corretta detenzione degli animali, nel rispetto dei loro diritti e delle norme igieniche. 	 	In particolare:  	 è vietato lasciare vagare liberamente gli animali nelle aree pubbliche o comunque di uso pubblico ed è obbligo dei proprietari impedire che causino morsi, graffi, molestie o fastidio alle persone 	 chiunque detenga nello stesso luogo più di quattro cani o più di otto gatti deve darne comunicazione all'Ufficio Polizia Amministrativa del Comune 	 chiunque detenga animali deve impedire che questi rechino disturbo a terzi. In particolare, devono essere impediti rumori fastidiosi, o continui, o prodotti con esasperante regolarità, come l'abbaiare eccessivo o gli strepitii vari, soprattutto se dovuti alla solitudine o all'isolamento dell'animale 	 è assolutamente vietato produrre esalazioni, miasmi e odori causati da animali detenuti in maniera che possano arrecare disturbo, nonché alimentare animali, su suolo pubblico o comunque aperto al pubblico, in prossimità delle abitazioni 	 chiunque allevi, accudisca o nutra regolarmente animali, anche se lasciati in spazi o aree pubbliche o comunque aperte al pubblico, è tenuto ad averne cura e a sottostare a tutti gli obblighi di un detentore, compresi quelli di visita medica e sterilizzazione, qualora il numero dei medesimi diventi particolarmente elevato 	 i cani devono essere condotti in luoghi pubblici o comunque aperti al pubblico, nei locali e mezzi pubblici di trasporto, sempre con guinzaglio e museruola. È ammesso il solo guinzaglio negli spazi aperti all'aperto poco frequentati per i cani di piccola taglia, comunque con l'esclusione di pastori tedeschi, pastori maremmani, bulldog, danesi, alani, mastini e simili, o comunque di indole mordace 	 chiunque porti cani negli spazi pubblici, esclusi i campi al di fuori dei centri abitati, è obbligato a impedire che l'animale sporchi il suolo con escrementi o liquidi organici. È ammesso far depositare i medesimi, senza produrre danni all'ambiente, nella zanella dei marciapiedi o in luoghi non frequentati da pedoni: in ogni caso, gli escrementi devono essere raccolti e deve essere effettuata la pulizia del suolo; a tal fine, i conduttori dei cani devono avere con sé strumenti per la pulizia e l'asportazione, quali palette, guanti, sacchetti e quant'altro sia ritenuto utile e adatto allo scopo 	 è proibito l'accesso dei cani, anche condotti a guinzaglio e museruola, a giardini, spazi verdi, parchi giochi, piazzole, luoghi pubblici anche non recintati, dove siano dislocati giochi per bambini. Se il parco o giardino non è definibile da aiuole a verde o recinzioni, è proibita la presenza di cani nel raggio di 50 metri da ogni gioco pubblico per bambini 	 è sempre vietata la presenza di cani negli spazi contraddistinti dal cartello di divieto di accesso ai cani   Il Comando di Polizia Municipale vigila sul rispetto di queste disposizioni.  Oltre alle responsabilità penali, si ricorda quanto segue:  	 le sanzioni amministrative per le eventuali violazioni vanno da euro 154,98 a euro 464,81 	 tali sanzioni si applicano anche: 		1) ai possessori e detentori anche momentanei e a chiunque allevi, accudisca o nutra regolarmente animali, anche se lasciati in aree pubbliche o comunque aperte al pubblico 		2) a chiunque, senza valido motivo, impedisca agli organi di vigilanza di accedere, per i controlli sugli animali, ai luoghi di detenzioni anche privati, secondo tempi e modalità ragionevoli stabiliti dallo stesso detentore   Con tali disposizioni, il Comune ha approfondito, armonizzato e precisato le leggi in vigore, al fine di fornire indicazioni e norme di rispetto sia degli animali e dei loro proprietari, sia della comunità cittadina in generale.                 || Ufficio:    AREA 5 – Suap - Sviluppo economico, beni e attività culturali    | Referente:    Daniela Cerini    | Responsabile:    Silvia Bramati    | Indirizzo:    Piazza della Vittoria, 1 - 50012 Bagno a Ripoli    | Tel:    0556390265 - 6390247 - 6390245    | Fax:    0556390267    | E-mail:     silvia.bramati@comune.bagno-a-ripoli.fi.it - daniela.cerini@comune.bagno-a-ripoli.fi.it     | Orario di apertura:    Clicca su link esterno