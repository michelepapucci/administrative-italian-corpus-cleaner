| Descrizione     Attenzione!   Si comunica che lo sportello RIMARRA' CHIUSO DAL 10/08/2020 AL 16/08/2020    Lo Sportello riaprirà regolarmente il 17/08/2020   E' possibile comunque inviare una mail al seguente indirizzo,l'assistente sociale dello sportello vi risponderà dal 17/08:  puntoinsieme@comune.san-casciano-val-di-pesa.fi.it      Il Punto Insieme, servizio istituito dalla Regione Toscana per le persone anziane non autosufficienti (cfr. LR 66/2008), è la porta di ingresso al sistema integrato dei servizi e delle prestazioni in favore di chi non può provvedere in modo autonomo alle necessità di tutti i giorni. E' possibile rivolgersi al Punto Insieme per avere informazioni, consulenza e orientamento sui servizi o per segnalare un bisogno rilevante di assistenza. Il cittadino accede al Punto Insieme del Comune di residenza della persona per la quale intende inoltrare la richiesta, attiva il percorso di valutazione da parte dell'UVM (Unità di Valutazione Multidisciplinare), sottoscrive la segnalazione del bisogno e consegna la scheda clinica compilata dal Medico di Medicina Generale, (PDF scheda clinica), l'ISEE in corso di validità (preferibilmente ISEE per prestazione socio sanitaria non residenziale, in alternativa ISEE ordinario),la fotocopia del documento di identità dell'anziano per il quale é richiesta la valutazione. La segnalazione sarà inviata dall'operatore del Punto Insieme al Punto Unico di Accesso (PUA) e sarà proposto un progetto personalizzato con interventi e prestazioni appropriate alle condizioni di bisogno della persona non autosufficiente.  Per maggiori informazioni visitare il  portale dei servizi dell'Unione Comunale del Chianti Fiorentino        | Informazioni      Chi può rivolgersi al Punto Insieme?  	La persona non autosufficiente e/o i suoi familiari, dopo averne parlato con il medico curante, o anche un conoscente o un operatore volontario.   Perchè rivolgersi al Punto Insieme?  	Per segnalare un bisogno rilevante di assistenza di una persona considerata non autosufficiente, anziana e non.   Cosa fa il Punto Insieme?  	L'operatore dello sportello del Punto Insieme ti consegnerà la scheda di segnalazione del bisogno e ti aiuterà a compilarla.   Che cosa garantisce il Punto Insieme?  	Operatore qualificati seguiranno la tua segnalazione e saranno il tuo punto di riferimento durante l'intero percorso. Entro un mese ti sarà proposto un progetto personalizzato con interventi e prestazioni appropriate alle condizioni di bisogno della persona non autosufficiente. Il progetto personalizzato dovrà essere condiviso e sottoscritto tra i familiari dell'assistito e gli operatori distrettuali.              || Indirizzo:    via della Volta 4 - San Casciano in Val di Pesa    | Orario di apertura:    lunedì 9.30-12.00; giovedì 14.30-17.00