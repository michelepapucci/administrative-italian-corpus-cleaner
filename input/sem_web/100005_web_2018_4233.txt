| Che cos'è : Per persone o famiglie in difficoltà economiche che hanno bisogno di ricevere generi alimentari, vestiti o biancheria per la casa, il Comune di Prato ha attivato con la collaborazione di associazioni presenti sul territorio, due empori. - Emporio della Solidarietà - è un luogo dove poter "acquistare" generi di prima necessità "a misura di famiglia" che vengono distribuiti gratuitamente a famiglie e singoli, che si trovano in situazioni momentanee di difficoltà economica. L'Emporio si presenta come un vero supermercato, con scaffali e frigoriferi; dalla pasta all'olio extravergine di oliva, dai detersivi alla schiuma da barba, la scelta è molto ampia. - I promotori del progetto sono: la Caritas Diocesana di Prato, la Provincia di Prato, il Comune di Prato, la Fondazione Cassa di Risparmio di Prato. Partecipano al progetto: Comune di Prato, Caritas, San Vincenzo de' Paoli, Volontarie Vincenziane e Centro Aiuto alla Vita. L'Emporio è gestito dalla Caritas. - Sito web del progetto: - www.emporio.prato.it -   - Vestiarium - è un emporio benefico gestito dalla onlus "Prato Viva" in collaborazione con l'Amministrazione comunale di Prato, che distribuisce gratuitamente vestiti nuovi, scarpe, materassi, coperte e biancheria per la casa alle categorie svantaggiate. | Come si ottiene : Termini, scadenze, modalità di presentazione della domanda - Emporio della Solidarietà - Famiglie e singoli, in difficoltà economica, potranno essere accreditati rivolgendosi all'Assistente Sociale di riferimento, ai centri di ascolto della Caritas, sia diocesani che parrocchiali, alle Conferenze della San Vincenzo de' Paoli, alle Volontarie Vincenziane o al Centro di Aiuto alla Vita. - La merce scelta viene distribuita gratuitamente in base al credito di spesa a punti precedentemente caricato sulla tessera elettronica. - La tessera è un cartoncino magnetico, con foto, che viene consegnata direttamente all'Emporio presentando l'autorizzazione rilasciata dall'ente che ha fatto richiesta per quella famiglia. - La tessera ha un valore massimo di 75 punti mensili e può essere richiesta fino a 3 mesi (periodo standard). Al termine dei 3 mesi è possibile fare una richiesta per rinnovare la tessera. -   -  Vestiarium - L'accesso al servizio avviene rivolgendosi all'Assistente Sociale di riferimento. - Internamente Vestiarium provvederà ad assegnare un punteggio per ciascuna famiglia, tenendo conto del numero, sesso ed età dei componenti. Alle famiglie segnalate, tale assegnazione viene effettuata due volte nel corso dell'anno solare, una riferita alla stagione primavera/estate ed una per quella autunno/inverno. Una volta esaurito il punteggio, non sarà possibile ricevere ulteriori capi, fino alla stagione successiva. - A chi rivolgersi - Le aziende che vogliono donare prodotti all'emporio Vestiarium possono scrivere all'e-mail  - info@ilsalicone.it - o rivolgersi al Presidente Fabrizio Ferri per e-mail - fabrizio.a.ferri@gmail.com - o al numero 328 3057057. - Il magazzino di raccolta delle merci che provengono direttamente dalle ditte, è in via Galcianese 21 G a Prato. - Per informazioni generali - Ufficio Relazioni con il Pubblico - URP Multiente : Piazza del Comune 9, numero verde  - 800 058 850 | Altre informazioni utili : Emporio della Solidarietà - Emporio Vestiarium - Articolazioni e presidi territoriali (ex distretti socio sanitari) - Come si accede ai Servizi Sociali - Data ultima revisione dei contenuti della pagina: 21.07.2020 -