| Modalità di richiesta     Gli interessati devono trasmettere il modulo allegato compilato tramite:  	 consegna diretta all'ufficio servizi demografici o all'ufficio relazioni con il pubblico; 	 per posta all'indirizzo 'Comune di Bagno a Ripoli, Piazza della Vittoria 1 50012 Bagno a Ripoli; 	 per posta elettronica certificata da analoga casella all'indirizzo   comune.bagno-a-ripoli@postacert.toscana.it  (da indirizzo pec).    Per i cittadini italiani l'ufficio provvede ad acquisire tutti i documenti necessari, per i cittadini stranieri vedi paragrafo 'requisiti del richiedente' 	dopo 7 giorni dalla consegna è possibile contattare l'ufficio per fissare un appuntamento per la redazione del verbale di richiesta di unione civile.             | Requisiti del richiedente     I due interessati devono essere maggiorenni e dello stesso sesso, entrambi/e con l'interesse di costituire un'unione civile mediante dichiarazione di fronte all'ufficiale di stato civile ed alla presenza di due testimoni. 	  	INDICAZIONI PER CITTADINI STRANIERI 	Il cittadino straniero che vuole costituire in Italia un'unione civile, ai sensi dell'art. 1 comma 19 della Legge 20 maggio 2016, n. 76, deve presentare all'ufficiale dello Stato Civile anche una dichiarazione dell'autorità competente del proprio Paese dalla quale risulti che, giusta le leggi di cui è sottoposto, nulla ostaall'unione civile.  Qualora la produzione del nulla osta sia preclusa in ragione del mancato riconoscimento, secondo la legge dello stato di cui è cittadino,dell'unione civile tra persone dello stesso sesso, il nulla osta è sostituito da un certificato o altro atto comunque idoneo o ad attestare la libertà di stato, ovvero da dichiarazione sostitutiva ai sensi del DPR n.445/2000. (art.32 ter comma 2 della L 218/1995 cosi come modificato dal decreto legislativo n.7/2017)       | Documentazione da presentare     La documentazione da presentare: 	- documento di identità valido 	- modulo di "Richiesta di costituzione di unione civile" pubblicato nella sezione "documenti e modulistica".       | Costi     Per i dettagli su tariffe e location aprire i file nella sezione "allegati" (mettere gli stessi allegati dei matrimoni civili)       | Informazioni     In data 5 giugno 2016 è entrata in vigore la Legge 20 maggio 2016 n. 76 ( G.U . 21.5.2016 S.G.. n. 118) riguardante la:  ' Regolamentazione delle unioni civili tra persone dello stesso sesso e disciplina delle convivenze '  Di seguito, le prime indicazioni ricavate dal testo della legge.  Il nuovo istituto relativo alle unioni civili tra persone dello stesso sesso è regolato dall'art. 1, dai commi dall' 1 al 35:  Due persone maggiorenni dello stesso sesso costituiscono un'unione civile mediante dichiarazione di fronte all'ufficiale di stato civile ed alla presenza di due testimoni.  L'ufficiale di stato civile provvede alla registrazione degli atti di unione civile tra persone dello stesso sesso nell'archivio dello stato civile.  Altra modalità di costituzione dell'unione civile riguarda quei casi in cui in seguito ad una rettificazione di sesso, i coniugi abbiano manifestato la volontà di non sciogliere il matrimonio o di non cessarne gli effetti civili.  - Cause impeditive:  Non è possibile costituire unioni civili nel caso in cui sussista:  a) per una delle parti, di un vincolo matrimoniale o di un'unione civile tra persone dello stesso sesso;  b) l'interdizione di una delle parti per infermità di mente; se l'istanza d'interdizione è soltanto promossa, il pubblico ministero può chiedere che si sospenda il procedimento di costituzione dell'unione civile; in tal caso il procedimento non può aver luogo finché la sentenza che ha pronunziato sull'istanza non sia passata in giudicato;  c) tra le parti dei rapporti di cui all'articolo 87, primo comma, del codice civile; non possono altresì contrarre unione civile tra persone dello stesso sesso lo zio e il nipote e la zia e la nipote; si applicano le disposizioni di cui al medesimo articolo 87;  d) la condanna definitiva di un contraente per omicidio consumato o tentato nei confronti di chi sia coniugato o unito civilmente con l'altra parte.  - Il regime patrimoniale  Al momento della costituzione dell'unione civile le parti avranno la possibilità di scegliere il regime della separazione dei beni; in mancanza di diversa convenzione patrimoniale, il regime patrimoniale sarà costituito dalla comunione dei beni.  Successivamente alla costituzione dell'unione, le parti potranno pervenire alla modifica delle convenzioni e saranno a loro applicate le norme in materia di forma, modifica, simulazione e capacità per la stipula delle convenzioni patrimoniali  - Il cognome  Alle parti costituenti l'unione civile viene data la possibilità di stabilire di assumere per la durata dell'unione civile un cognome comune, scegliendolo tra i loro cognomi , mediante dichiarazione all'ufficiale dello stato civile.  La parte può anteporre o posporre al cognome comune il proprio cognome mediante dichiarazione all'ufficiale dello stato civile.  - Diritti e doveri  Con la costituzione dell'unione civile tra persone dello stesso sesso le parti acquistano gli stessi diritti e assumono i medesimi doveri; dall'unione civile deriva l'obbligo reciproco , all'assistenza morale e materiale e alla coabitazione. Entrambe le parti sono tenute, ciascuna in relazione alle proprie sostanze e alla propria capacità di lavoro professionale e casalingo, a contribuire ai bisogni comuni.  Le parti concordano tra loro l'indirizzo della vita familiare e fissano la residenza comune; a ciascuna delle parti spetta il potere di attuare l'indirizzo concordato  - Diritto agli alimenti  All'unione civile tra persone dello stesso sesso si applicano le disposizioni di cui al titolo XIII del libro primo del codice civile relative agli obblighi alimentari  - Diritti successori  In caso di decesso di una delle parti dell'unione civile prestatore di lavoro andranno corrisposte al partner sia l'indennità dovuta dal datore di lavoro (ex art. 2118 c.c.) che quella relativa al trattamento di fine rapporto (ex art. 2120 c.c.).  - Scioglimento dell'unione civile  L'unione civile si scioglie per morte di una delle parti; all'unione civile si applica gran parte della normativa relativa alle cause di divorzio, sia in relazione alle cause di scioglimento che per quel che riguarda le conseguenze patrimoniali. Sarà applicabile alle stesse unioni civili la disciplina semplificata dello scioglimento del matrimonio mediante negoziazione assistita, o per accordo innanzi al sindaco quale ufficiale di stato civile. (vedere scheda informativa "DIVORZIO - Separazioni e Divorzi assistiti da Avvocati" e "DIVORZIO - Separazioni e Divorzi dinanzi a Ufficiale di Stato Civile" nella sezione SCHEDE COLLEGATE) 	L'unione civile si scioglie, inoltre, quando le parti hanno manifestato, anche disgiuntamente, la volontà di scioglimento dinanzi all'ufficiale dello Stato Civile. In tale caso, la domanda di scioglimento dell'unione civile è proposta decorsi tre mesi dalla data della manifestazione di volontà di scioglimento dell'unione.  Coloro che desiderassero sciogliere l'unione civile devono prenotare un appuntamento al numero 	Viene seguita la normativa degli articoli 6 e 12 del Decreto Legge 12 settembre 2014, n. 132 convertito con modificazioni dalla Legge 10 novembre 2014, n. 162.  - Chi ha contratto matrimonio all'estero  Non appena possibile, questo paragrafo sarà aggiornato con le nuove disposizioni di legge       | Normativa di riferimento     DECRETO DEL PRESIDENTE DEL CONSIGLIO DEI MINISTRI 23 luglio 2016, n. 144 	LEGGE 20 maggio 2016, n. 76 (Legge Cirinnà)              || Ufficio:    Area 4 - Affari generali - Comunicazione e Demografici    | Referente:    Stefano Franchi - Paola Gennai - Maila Lanzini - Paola Mori - Filippo Salvadori - Petra Snijders    | Responsabile:    Antonella Biliotti    | Indirizzo:    Piazza della Vittoria, 1 - 50012 Bagno a Ripoli    | Tel:    0556390284 0556390306 0556390232 0556390233    | Fax:    0556390267    | E-mail:     servizidemografici@comune.bagno-a-ripoli.fi.it comune.bagno-a-ripoli@postacert.toscana.it      | Orario di apertura:    Cliccare link esterno