| Per strada : Camminate sempre sul marciapiede ed usate quello di senso opposto alla marcia dei veicoli: avrete il vantaggio di vedere auto e moto arrivare di fronte. - Se possibile, fatevi accompagnare, soprattutto di sera. - è sempre bene tenere la borsa dal lato dei fabbricati. - Un cane è un ottimo compagno e non è amato da borseggiatori e scippatori. - I luoghi più frequentati e più illuminati sono più sicuri. - Se venite fermati da venditori o persone che vi offrono vincite o affari, non firmate niente: portate il documento a casa e rispeditelo solo dopo un attento esame. - Tenete chiavi e documenti in posti separati: se un ladro vi sottrae contemporaneamente le chiavi e la carta di identità, è infatti possibile che visiti il vostro appartamento. - Non tenete grosse cifre nel portafoglio. Se per i pagamenti usate bancomat e libretto d'assegni, in caso di furto basta una telefonata alla banca per bloccarne l'uso. - Fate una fotocopia dei documenti importanti come la patente ed il bancomat: saranno utili al momento di contattare le forze dell'ordine in caso di denuncia. | In motorino : Non lasciate mai il veicolo incustodito con le chiavi inserite. - Non dimenticate mai di bloccare lo sterzo del vostro veicolo e di utilizzare la catena per fissare la ruota ad un punto sicuro. - Non tenete mai i documenti del veicolo (libretto, certificato assicurativo, etc.) o i vostri documenti personali nel bauletto o sotto la sella. Se le forze dell'ordine fermano il ladro non si accorgeranno del furto. | In auto : Evitate di mettere in evidenza borselli, borse e beni di ogni genere. - Fate attenzione allo stereo. - Non lasciate le chiavi inserite nel cruscotto, neanche per pochi secondi. - Chiudete sempre le portiere, anche per brevi soste. - Ci sono posti in cui parcheggiare è più sicuro che in altri: sotto la luce, vicino a un posto di polizia, in una zona frequentata anche di notte. - Dare passaggi a sconosciuti o fare l'autostop può essere rischioso. | In treno : Se dovete assentarvi dallo scompartimento, conviene portarsi dietro cappotto e portafoglio, o chiedere a chi resta nello scompartimento di dargli un occhio. - è consigliabile uscire subito dopo una fermata e rientrare prima della fermata successiva: in questo modo potrete allertare il capotreno sapendo che il ladro è ancora a bordo. | In casa : Allarmi e porte blindate possono essere un aiuto per proteggere la casa. - I ladri sono degli osservatori molto attenti: una casa abitualmente frequentata scoraggia i ladri. - Quando uscite di casa, soprattutto la sera, abbiate l'avvertenza di lasciare sempre una luce o la radio accesa. - Lasciate ai vostri vicini di casa un recapito telefonico dove vi possono reperire tempestivamente se accade qualcosa di strano o di insolito. - Ricordatevi che i ladri esaminano per primi i seguenti posti: armadi, cassetti, vestiti, interno dei vasi, quadri e letti. Meglio trovare nascondigli più creativi, evitando di nascondere beni di valore dentro altri oggetti di valore. - Se dovete trascorrere un periodo lontano dalla vostra casa, ricordate di far ritirare la posta dalla buca delle lettere così da non lasciare troppe tracce della vostra assenza. - Se dovete duplicare le chiavi di casa, non affidate ad una persona qualsiasi l'incarico di fare le copie. - Lasciate sempre il portone condominiale chiuso; non apritelo a chiunque suoni il campanello: se non ottenete risposta, non aprite. | Al mercato : Evitate di tenere la borsa aperta. - Tenete chiusa con il bottone la tasca posteriore dei pantaloni. - Uscite con un quantitativo limitato di contanti. | In autobus : Tenete sempre sotto controllo la borsa o la tasca dove si trovano portafoglio e documenti, evitando di infilare il portafoglio nella tasca posteriore dei pantaloni. - Non lasciate mai la borsa aperta e se, dopo aver fatto la spesa, girate con borse di plastica, ricordatevi di non lasciarci dentro il borsello o il portafoglio. - Ricordatevi di tenere i soldi separati dai documenti e dalle chiavi di casa. - Se siete a sedere, tenete la borsa sulle ginocchia e continuate ad essere vigili: una spinta o una banale richiesta di informazioni possono essere stratagemmi per distrarvi e sottrarvi il portafoglio. - Non pensate che il borseggiatore debba avere un aspetto poco rassicurante, spesso è all'apparenza insospettabile. - I borseggiatori frequentemente agiscono in coppia: uno distrae, l'altro sfrutta la distrazione per derubare la vittima. | Il ritiro della pensione : Se possibile, fatevi accompagnare. - Chi possiede un conto corrente in banca e un bancomat può prelevare la pensione a piccole cifre, rischiando meno. | In banca : Evitate di contare ad alta voce il denaro. - è sconsigliato parlare a voce alta dei propri averi. - Riponete il denaro in un luogo sicuro prima di uscire dalla banca. | Altre informazioni utili : Cosa fare in caso di scippo: Informazioni utili per chi subisce il furto di documenti - Consigli tematici dal Ministero della difesa e Arma dei Carabinieri - Data ultima revisione dei contenuti della pagina: 21.07.2020 -