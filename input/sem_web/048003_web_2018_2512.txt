| Descrizione     La  dichiarazione sostitutiva dell'atto di notorietà  è l'apposita dichiarazione, prevista dal Dpr 445/2000, che deve essere utilizzata nei rapporti con la pubblica amministrazione, con i gestori di servizi pubblici e con i privati che vi consentono per comprovare stati, qualità personali e fatti a diretta conoscenza dell'interessato. 	La mancata accettazione di tali dichiarazioni o la richiesta di certificati o di atti di notorietà costituisce, per la pubblica amministrazione, violazione dei doveri d'ufficio.       | Modalità di richiesta      Come si presenta   La dichiarazione deve essere sottoscritta in presenza del dipendente addetto a riceverla oppure si trasmette, allegando copia di un documento di identità del dichiarante, via posta, fax o e-mail (in quest'ultimo caso è necessaria la firma digitale o pec). 	Se la dichiarazione è da presentare alle pubbliche amministrazioni ai fini della riscossione di benefici economici (pensioni, contributi, ecc.) o ai privati che lo consentono, la firma deve essere autenticata.       | Requisiti del richiedente      Chi può dichiarare   	 cittadini italiani e dell'Unione europea, persone giuridiche, società di persone, pubbliche amministrazioni, enti, associazioni e comitati aventi sede legale in Italia o in uno dei paesi dell'Unione europea; 	 cittadini di paesi terzi regolarmente soggiornanti in Italia limitatamente ai dati e ai fatti che possono essere attestati dall'amministrazione pubblica, o se previsto da speciali disposizioni di legge e/o da reciproche convenzioni internazionali.       Casi particolari   MINORI: può dichiarare chi ne esercita la patria potestà o il tutore; 	INTERDETTI: può dichiarare il tutore; 	INABILITATI E MINORI EMANCIPATI: può dichiarare l'interessato con l'assistenza del curatore; 	CHI NON SA O NON PUO' FIRMARE deve rendere la dichiarazione davanti al pubblico ufficiale 	CHI SI TROVA IN CONDIZIONI DI TEMPORANEO IMPEDIMENTO per motivi di salute: la dichiarazione può essere resa davanti al pubblico ufficiale dal coniuge o, in sua assenza dai figli o, in mancanza di questi ultimi, da un parente in linea retta o collaterale fino al terzo grado.       | Informazioni      Cosa si può dichiarare   Si può usare la dichiarazione sostitutiva di atto di notorietà per certificare, a titolo definitivo:  	 stati, fatti e qualità personali, a diretta conoscenza dell'interessato, non compresi nell'elenco dei casi in cui si può ricorrere all'autocertificazione; 	 stati, fatti e qualità personali relativi ad altri soggetti di cui il dichiarante abbia conoscenza diretta.      La dichiarazione può riguardare anche la  conformità all'originale della copia   di :  	 atti o documenti conservati o rilasciati da una pubblica amministrazione 	 pubblicazioni 	 titoli di studio o di servizio 	 documenti fiscali che devono essere obbligatoriamente conservati dai privati.    Validità   Le dichiarazioni sostitutive hanno la stessa validità temporale degli atti che sostituiscono.       | Normativa di riferimento     - D.p.r. n. 445/2000              || Ufficio:    Demourp    | Referente:    Marinella Parrini    | Responsabile:    dott. Rocco Cassano    | Indirizzo:    Via Cassia n.49 Barberino Val d'Elsa    | Tel:    055 - 8052209    | Fax:    055 - 8052209    | E-mail:     m.parrini@barberinovaldelsa.net     | Orario di apertura:    Lunedì 9.00 - 13.30, Martedì 9.00 - 13.30, 15.30 - 18.00, Mercoledì chiusura al pubblico, Giovedì 9.00 - 13.30, Venerdì 9.00 - 13.30, sabato 9.00-12.30