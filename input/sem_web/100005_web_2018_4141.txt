| Che cos'è : La Carta Acquisti dello Stato è una carta di pagamento elettronica per effettuare acquisti nei negozi alimentari, nelle farmacie e nelle parafarmacie abilitate al circuito MasterCard e per il pagamento presso gli Uffici Postali delle bollette elettriche e di fornitura gas. - La Carta Acquisti è gratuita, vale 40 € al mese e sarà caricata automaticamente dallo Stato con 80 € ogni due mesi. - La Carta deve essere usata solo dal titolare. - Ogni Carta ha un codice personale, il PIN, che verrà inviato a casa dopo il ritiro della Carta. | Requisiti : A chi è rivolto - Può richiedere la Carta Acquisti chi ha compiuto 65 anni ed è cittadino italiano residente in Italia regolarmente iscritto all'Anagrafe, oppure un genitore di un bambino con meno di 3 anni d'età, cittadino italiano residente in Italia e regolarmente iscritto all'Anagrafe. Dall'8 aprile 2014 la carta è estensa anche ai cittadini comunitari e stranieri (Legge di Stabilità 2014). - Sono necessari anche dei requisiti di reddito, per il 2019 sono i seguenti: - per i cittadini nella fascia di età dei minori di anni 3, valore massimo dell' indicatore - ISEE - pari a euro 6.938,78; - per i cittadini di età compresa tra i 65 e i 70, valore massimo dell' indicatore - ISEE - pari a euro 6.938,78 e importo complessivo dei redditi percepiti non superiore a euro 6.938,78; - per i cittadini nella fascia di età superiore agli anni 70, valore massimo dell' indicatore - ISEE - pari a euro 6.938,78 e importo complessivo dei redditi percepiti non superiore a euro 9.251,71. - Per maggiori informazioni sui requisiti vedi la pagina - Carta acquisti - di Poste Italiane. -   | Come si ottiene : Termini, scadenze, modalità di presentazione della domanda - La domanda, su apposito modulo che si trova presso gli Uffici Postali o sul sito internet di INPS e delle Poste Italiane (link "Chi può richiedere la Carta Acquisti, a cura di Poste Italiane", presente in "Altre informazioni utili") deve essere presentata all'Ufficio Postale più vicino insieme ai documenti allegati (consulta la sezione "Documenti da presentare", subito sotto). - Documenti da presentare - Originale e fotocopia del documento d'identità; - Attestazione ISEE valida, anche in fotocopia, oppure attestazione provvisoria rilasciata dal CAF (Centri di Assistenza Fiscale); - Originale e fotocopia del documento d'identità dell'eventuale persona delegata come titolare della Carta nel quadro 4 (solo per richiedente con più di 65 anni). - Tempi e iter della pratica - L'Ufficio Postale, dopo aver verificato i documenti, rilascia una ricevuta della domanda. - Se la domanda della Carta Acquisti viene accettata, verrà recapitata, presso l'indirizzo di residenza indicato, una lettera con l'invito a recarsi presso un Ufficio Postale abilitato per il ritiro della stessa. - Sulla carta sarà già disponibile l'importo complessivo spettante nel bimestre in corso alla data di presentazione della domanda. - Per ritirare la Carta Acquisti occorre presentare la lettera, la ricevuta della domanda e un documento d'identità in corso di validità (o un documento d'identità dell'eventuale persona delegata come titolare della Carta, solo per il richiedente che ha più di 65 anni). - A chi rivolgersi - Uffici Postali abilitati; - Per maggiori informazioni: - Uffici INPS - e numero verde INPS 803 164 - Informazioni - 800.666.888 - Blocco Carta - 800.902.122  - SMS Saldo Carta - 800.130.640 | Note : Segnalazioni e precisazioni - Sulla Carta Acquisti è indicato il periodo di validità, ma se dopo il suo rilascio mancano i requisiti richiesti, il Ministero dell'Economia e delle Finanze può sospendere o disattivarla. - Per usare la Carta nei terminali POS degli uffici postali o negli ATM Postamat : è necessario digitare il codice PIN. - Nei negozi alimentari abilitati al circuito Mastercard : si deve firmare la ricevuta del POS e, se richiesto, mostrare un documento di riconoscimento. - In caso di smarrimento o furto : si deve chiedere il blocco della Carta al numero verde gratuito 800 902 122 (dall'Italia) o al numero 0039 02 34980131 (dall'estero). - In caso di Carta smagnetizzata o difettosa : è necessario rivolgersi agli Uffici Postali abilitati. | Altre informazioni utili : Informazioni introduttive, a cura del Ministero dell'Economia e delle Finanze - Come richiedere la Carta Acquisti, a cura di Poste Italiane - Data ultima revisione dei contenuti della pagina: 04.02.2019 -