- 03.02.2020 - Il numero verde per le prenotazioni non è più attivo. Per contattare i Servizi demografici  e per prenotazioni è disponibile il numero unico 0574 1835159. | Che cos'è : La Legge n. 76/2016, in vigore dal 5 giugno 2016, prevede la disciplina delle convivenze di fatto (commi 36-65 dell'Art. 1).  - La dichiarazione per la costituzione di una convivenza di fatto può essere effettuata da due persone maggiorenni, unite stabilmente da legami affettivi di coppia e di reciproca assistenza morale e materiale, residenti nel Comune di Prato, coabitanti e iscritte sul medesimo stato di famiglia. Nel caso in cui gli interessati non siano residenti, coabitanti e iscritti sul medesimo stato di famiglia è necessario effettuare una variazione anagrafica. Gli interessati non devono essere legati da vincoli di matrimonio o da un'unione civile, né da rapporti di parentela, affinità o adozione, perché il vincolo alla base della convivenza di fatto è esclusivamente quello affettivo. - Informazioni - In base alla nuova Legge sulla disciplina delle convivenze, i conviventi di fatto: - a) hanno gli stessi diritti spettanti al coniuge nei casi previsti dall'ordinamento penitenziario (art. 1 comma 38); - b) in caso di malattia e di ricovero, i conviventi di fatto hanno diritto reciproco di visita, di assistenza, nonché di accesso alle informazioni personali, secondo le regole di organizzazione delle strutture ospedaliere o di assistenza pubbliche, private o - convenzionate - , previste per coniugi e i familiari (art.1 comma 39); - c) ciascun convivente di fatto può designare l'altro quale suo rappresentante con poteri pieni o limitati in caso di malattia che comporta incapacità di intendere e di volere, per le decisioni in materia di salute oppure, in caso di morte, per quanto riguarda la donazione degli organi, le modalità di trattamento del corpo e le celebrazioni funerarie (art. 1 commi 40 e 41); - d) diritti inerenti alla casa di abitazione (art. 1 commi da 42 a 45); - e) successione nel contratto di locazione della casa di comune residenza per il convivente di fatto in caso di morte del conduttore o di suo recesso dal contratto (art. 1 comma 44); - f) inserimento nelle graduatorie per l'assegnazione di alloggi di edilizia popolare, qualora l'appartenenza a un nucleo familiare costituisca titolo o causa preferenziale; (art. 1 comma 45);  - g) diritti del convivente nell'attività di impresa (art. 1 comma 46); - h) ampliamento delle facoltà riconosciute al convivente di fatto nell'ambito delle misure di protezione delle persone prive di autonomia (art. 1 commi 47 e 48); - i) in caso di decesso del convivente di fatto, derivante da fatto illecito di un terzo, nell'individuazione del danno risarcibile alla parte superstite si applicano i medesimi criteri individuati per il risarcimento del danno al coniuge superstite (art. 1 comma 49). - L'Ufficiale d'Anagrafe rilascia la certificazione anagrafica relativa alla convivenza di fatto. | Come si ottiene : Termini, scadenze, modalità di presentazione della domanda - Costituzione della convivenza di fatto - 1) Se gli interessati non sono - già inseriti nel medesimo stato di famiglia anagrafico - , devono effettuare una variazione di residenza, o un'immigrazione da altro Comune o un cambio di indirizzo all'interno di Prato, - prenotando al numero 0574 1835159&#8203; - o utilizzando il servizi on line alla pagina: - Prenotazione appuntamenti per pratiche anagrafiche. - Contestualmente allo svolgimento della pratica anagrafica può essere avanzata la richiesta di costituzione della convivenza di fatto. - 2) Se gli interessati sono già inseriti nel medesimo stato di famiglia anagrafico,  possono - richiedere un appuntamento - per la sottoscrizione del modulo di costituzione della convivenza (vedi Modulistica) scrivendo direttamente alla mail personale del Responsabile della UOC Coordinamento Funzioni anagrafiche Federico Zuffanelli al'indirizzo: - f.zuffanelli@comune.prato.it - . - In alternativa, gli interessati possono presentare il modulo di costituzione della convivenza (vedi Modulistica) unitamente alle copie dei documenti di identità via email, tramite: - PEC alla casella di posta - certificata: - anagrafestatocivile.prato@postacert.toscana.it - L'inoltro via casella email è consentito seguendo una delle seguenti modalità: - a) acquisizione mediante scanner della copia della dichiarazione recante le firme autografe e delle copie dei documenti d'identità dei dichiaranti e trasmissione tramite casella di posta elettronica semplice o via PEC - b) sottoscrizione della dichiarazione con le firme digitale di entrambi i dichiaranti e invio della stessa tramite casella PEC. - Cancellazione - della convivenza di fatto - Può avvenire nei seguenti casi: - d'ufficio in caso di cessazione della situazione di coabitazione e/o di residenza nel Comune di Prato di uno o entrambi i componenti della  convivenza di fatto o in caso di matrimonio o unione civile di uno o entrambi  i componenti; - su richiesta, qualora vengano meno i legami affettivi di coppia e di reciproca assistenza morale e materiale (cancellazione su domanda di una o di  entrambe le parti interessate).  - La richiesta di scioglimento della convivenza di fatto deve essere inviata secondo le modalità indicate per la sua costituzione utilizzando il modulo di cancellazione (vedi in Modulistica). - Nel caso di richiesta di cancellazione di una sola parte interessata, il Comune provvederà a inviare all'altro componente una comunicazione. -   - Tempi e iter della pratica - La registrazione della convivenza di fatto e/o del contratto di convivenza avviene entro 30 giorni dalla ricezione da parte del Comune. | Note : Segnalazioni e precisazioni - Sottoscrizione di un contratto di convivenza: disciplina dei rapporti patrimoniali - Una volta costituita la convivenza di fatto, i conviventi di fatto hanno facoltà anche di disciplinare i rapporti patrimoniali relativi alla loro vita in comune con la sottoscrizione di un contratto di convivenza che deve avere le seguenti caratteristiche formali, da rispettare anche in caso di successive modifiche o risoluzione: - - forma scritta - - atto pubblico o scrittura privata autenticata. In caso di scrittura privata, un notaio o un avvocato dovranno autenticare le firme e attestare la conformità dell'accordo alle norme imperative e all'ordine pubblico. - Ai fini dell'opponibilità ai terzi, i contratti di convivenza con sottoscrizione autenticata da un notaio o da un avvocato devono essere trasmessi dal professionista al Comune di residenza dei conviventi, entro i successivi 10 giorni dall'avvenuta stipula a mezzo PEC, in formato pdf p7m, con firma digitale al seguente indirizzo: - anagrafestatocivile.prato@postacert.toscana.it - . - Il contratto reca l'indicazione dell'indirizzo indicato da ciascuna parte al quale sono effettuate le comunicazioni inerenti al contratto medesimo e può contenere: - a) l'indicazione della residenza; - b) le modalità di contribuzione alle necessità della vita in comune, in relazione alle sostanze di ciascuno e alla capacità di lavoro professionale e casalingo; - c) il regime patrimoniale della comunione dei beni (modificabile in qualunque momento nel corso della convivenza). - Il contratto non può essere sottoposto a termine o condizione. Nel caso in cui le parti inseriscano termini o condizioni, questi si hanno per non apposti. - Il contratto è nullo nei seguenti casi: - a) in presenta di un vincolo matrimoniale, di un'unione civile o di un altro contratto di convivenza; - b) in mancanza dei requisiti previsti per la dichiarazione di convivenza di fatto (assenza di rapporti di parentela, affinità o adozione; assenza di un legame affettivo stabile di coppia e di reciproca assistenza morale e materiale); - c) se una delle parti è minorenne; - d) se una delle parti è interdetta giudizialmente; - e) in caso di condanna per il delitto di cui all'articolo 88 del codice civile (omicidio consumato o tentato sul coniuge). - Gli effetti del contratto di convivenza restano sospesi in pendenza del procedimento di interdizione giudiziale o nel caso di rinvio a giudizio o di misura cautelare disposti per il delitto di omicidio del coniuge (art. 88 del Codice Civile), fino alla sentenza di proscioglimento.  - Il contratto di convivenza si risolve in caso di: - a) accordo delle parti: in questo caso il provvedimento richiede il rispetto delle formalità previste per la conclusione del contratto e prevede - se i conviventi avevano scelto la comunione legale dei beni - lo scioglimento della stessa (si applicano, in quanto compatibili, le disposizioni del codice civile che regolano la comunione legale nel matrimonio). Se dal contratto di convivenza derivavano diritti reali immobiliari, al trasferimento degli stessi deve provvedere un notaio;  - b) recesso unilaterale: il notaio o l'avvocato che ricevono l'atto devono notificarne una copia all'altro contraente; se la casa di abitazione è nella disponibilità del recedente, l'atto di recesso dovrà concedere al convivente almeno 90 giorni per lasciare l'abitazione; - c) matrimonio o unione civile tra i conviventi o tra un convivente ed altra persona: in questo caso la parte che ha contratto matrimonio o l'unione civile deve notificare al convivente di fatto l'estratto di matrimonio o di unione civile; una copia dovrà essere notificata anche al professionista che ha ricevuto o autenticato il contratto di convivenza; - d) morte di uno dei contraenti: il convivente superstite o gli eredi del deceduto dovranno notificare l'estratto dell'atto di morte al professionista che ha ricevuto o autenticato il contratto di convivenza, che provvederà a notificare il contratto con l'annotazione della risoluzione del contratto all'anagrafe del comune di residenza. | Responsabile del Procedimento : Federico - Zuffanelli - Email: - f.zuffanelli@comune.prato.it - Telefono: 0574 1835148 | Modulistica : Dichiarazione di scioglimento Convivenza di fatto in formato .pdf - (16 kb) - Dichiarazione di costituzione convivenza di fatto in formato .pdf - (18 kb) | Altre informazioni utili : Permessi lavoratori per assistenza e congedi: circolare Inps | Dove andare : Anagrafe centrale - Sede - Piazza Cardinale Niccolò - , 13 -  - 59100 -  Prato -  PO - Centralino - 0574 1835159 - In questo ufficio è attivo il - servizio UFIRST - , l'app che ti permette di prenotare il numero per la fila direttamente dal tuo smartphone. - Orario - Da lunedì a venerdì 9.00 - 13.00 e giovedì anche 14.00 - 17.00. - Assistenza in lingua cinese: da lunedì a venerdì 9.00 - 13.00; giovedì anche 14.00 - 17.00. Sabato 9.00 - 11.00. - Carta identità Elettronica (Cie) - sabato 9.00 -13.00 solo su appuntamento. Per prenotare: - online (vedi box nella pagina "Certificazione anagrafica on line") - telefonare da lunedì a venerdì 9.00 - 13.00 e giovedì 14.00 - 17.00. - Consegna Cie in giacenza: dal lunedì al sabato 10.00 - 12.00. - PEC - anagrafestatocivile.prato@postacert.toscana.it - Sito web - http://www2.comune.prato.it/comefareper/identita/pagina18.html - Guarda indirizzo sulla mappa - (apre una nuova finestra) | Funzionario antiritardo : Rosanna - Lotti - Email: - r.lotti@comune.prato.it - Telefono: 0574 1835138 - Come attivare il funzionario antiritardo - Data ultima revisione dei contenuti della pagina: 03.02.2020 -