| Descrizione     Dal 14 Novembre 2018 gli archivi comunali APR (residenti) e AIRE (residenti all'estero) del Comune di San Casciano in Val di Pesa sono confluiti nella banca dati nazionale denominata ANPR (Anagrafe Nazionale della Popolazione Residente)  Pertanto da quella data il nostro ufficio anagrafe è in grado di rilasciare le certificazioni anagrafiche relative a qualunque cittadino presente in ANPR (anche non residente) così come possono essere ottenuti certificati anagrafici relativi ai cittadini residenti a San Casciano in val di Pesa anche presso le anagrafi degli altri Comuni italiani (purché anche questi siano subentrati in ANPR).  L'elenco in continuo aggiornamento dei comuni subentrati in ANPR è scaricabile dall' apposito sito del ministero dell'Interno        | Modalità di richiesta     Direttamente presso l'ufficio anagrafe negli orari di apertura al pubblico.  Per posta all'indirizzo: Via Machiavelli 56 - 50026 San Casciano in Val di Pesa, allegando:  per certificati in bollo 	-  richiesta sottoscritta 	- copia documento d'identità del richiedente 	- busta preaffrancata con l'indirizzo del richiedente per la risposta 	- marca da bollo da € 16,00 	- € 0,50 in moneta per dritti di segreteria  per certificati esenti da bollo 	-  richiesta sottoscritta con l'indicazione puntuale del motivo dell'esenzione e del relativo riferimento normativo 	- copia documento d'identità del richiedente 	- busta preaffrancata con l'indirizzo del richiedente per la risposta 	- € 0,25 in moneta per dritti di segreteria  La richieste verranno evase entro un massimo di 30 giorni.   Non sono accettate richieste di certificati da parte di privati (ditte, enti, avvocati, etc.) via fax e e-mail e pec. Tali richieste dovranno essere inviate tramite posta con le modalità di cui sopra. 	Se trasmesse via fax, e-mail e pec, si considereranno come non ricevute. 	Non si anticipano certificati via fax/email.       | Requisiti del richiedente        Per la richiesta dei certificati di residenza e di stato di famiglia non è necessaria la presenza dell'intestatario. Questi certificati possono essere richiesti da chiunque (art. 33, comma 1, DPR 223/1989) 	Nel caso in cui il richiedente sia persona diversa dal diretto interessato, il funzionario comunale addetto al rilascio della certificazione può richiedere la compilazione di un apposito modulo nel quale vengano specificati i fini per i quali si richiede quel tipo di certificazione, e gli estremi di un proprio documento di riconoscimento. 	E' necessario presentarsi presso gli uffici muniti di un documento di riconoscimento.  Se nel certificato è richiesta l'indicazione della maternità e della paternità in questo caso il certificato può essere richiesto solo dal soggetto interessato o dai genitori/tutori.  Nel caso di certificati relativi a situazioni anagrafiche pregresse, il cosiddetto certificato storico, il richiedente deve motivare il proprio interesse (non è possibile rilasciare certificazioni anagrafiche storiche che non siano motivate da un interesse giuridicamente tutelato)       | Costi     Tutti i certificati anagrafici sono soggetti all'imposta di bollo sin dall'origine (art.1 legge n.642/1972) , a meno che non siano richiesti per un motivo per il quale è esplicitamente prevista una esenzione (tabella B del D.P.R. 642/72 o leggi speciali esentative) e in tal caso il motivo dell'esenzione deve essere indicato nella richiesta e verrà riportato sul certificato stesso.  I certificati sono inoltre soggetti al pagamento dei diritti di segreteria (euro 0,50 se soggetti a bollo, oppure euro 0,25 per quelli esenti).  Per i certificati e attestati anagrafici redatti a mano, con ricerca d'archivio, è inoltre richiesto il pagamento di euro 5,00 per ogni singolo nominativo contenuto in tali atti. Tale importo è ridotto della metà se il certificato è rilasciato in esenzione dal bollo. (art. 40 L.604/1962, tabella D).  Richieste di esenzione generiche o che non siano coerenti con il tipo di documento richiesto, non verranno prese in considerazione in quanto non pertinenti.       | Informazioni     Dal 1° gennaio 2012 le certificazioni rilasciate da una Pubblica Amministrazione in ordine a stati, qualità personali e fatti sono valide e utilizzabili solo nei rapporti tra privati. Nei rapporti con gli organi della Pubblica amministrazione e i gestori di pubblici servizi i certificati e gli atti di notorietà sono sempre sostituiti dall' autocertificazione.  	I cittadini possono richiedere (ed ottenere) solo certificati/estratti destinati a soggetti privati (banche, assicurazioni ecc.). 	Sui certificati rilasciati dall'ufficio anagrafe viene apposta, a pena di nullità, la dicitura: 	 'il presente certificato non può essere prodotto agli organi della PA o ai privati gestori di pubblici servizi'  	Allo stesso tempo le amministrazioni pubbliche e i gestori di servizi pubblici non possono più richiedere ai cittadini i certificati. Al loro posto le amministrazioni devono accettare le  autocertificazioni  o acquisire i dati direttamente facendosi indicare dall'interessato gli elementi necessari.  L'autorità giudiziaria non è tenuta ad accettare l'autocertificazione. 	 	E' data facoltà anche ai soggetti privati di accettare l'autocertificazione, ma ciò non è un obbligo.   Validità   - I certificati attestanti nascita, morte o comunque fatti e stati immodificabili, hanno validità illimitata. 	- gli altri certificati hanno validità sei mesi dalla data di rilascio. 	Potranno tuttavia essere utilizzati anche dopo la scadenza con la sola sottoscrizione, da parte dell'interessato, senza autentica, che nulla è variato rispetto a quanto contenuto nel certificato.       | Normativa di riferimento     Decreto del Presidente della Repubblica n. 223 del 30.5.1989 - Regolamento anagrafico della popolazione residente  - art. 15, Legge 12 novembre 2011, n. 183  - Circolare 23 maggio 2012, n.5 del Ministero per la Pubblica Amministrazione e per la semplificazione  -  Circolare Ministero dell'Interno n.11/2003  -  art.1 Legge n.642/1972 e allegato Tabella B  -  D.P.R. n.445/2000  - Delibera della Giunta comunale n. 291 del 18/12/2017              || Ufficio:    Anagrafe    | Referente:    Lucia Morabito    | Responsabile:    Silvia Benvenuti    | Indirizzo:    Via del Cassero, n.21 - 50026 San Casciano in Val di Pesa    | Fax:    055 8256310    | E-mail:     anagrafe@comune.san-casciano-val-di-pesa.fi.it      | Orario di apertura:     Lunedì e Giovedì 8.30 -12.30 e 16.00 -18.30; Martedì 8.30 - 12.30; Mercoledì e Venerdì 8.30 - 13.30