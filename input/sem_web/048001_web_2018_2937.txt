| Requisiti del richiedente     L' imposta è ridotta del 50% per i fabbricati dichiarati inagibili o inabitabili e di fatto non utilizzati, limitatamente al periodo dell'anno in cui sussistono tali condizioni.  L'inagibilità o inabitabilità deve consistere in un degrado fisico sopravvenuto (fabbricato diroccato, pericolante, fatiscente). 	L'eventuale superamento di tale condizione è possibile soltanto con interventi di restauro e risanamento conservativo e/o di ristrutturazione edilizia.          | Documentazione da presentare     L'inagibilità o inabitabilità può essere accertata:  	 mediante perizia tecnica da parte dell'Ufficio Tecnico Comunale, con spese a carico del proprietario; 	 mediante dichiarazione sostitutiva dell'atto di notorietà resa dal contribuente in carta libera (uso sgravi fiscali).   La perizia o la dichiarazione sostitutiva devono essere allegate alla DICHIARAZIONE I.C.I.. Il Comune si riserva, comunque, di accertare la veridicità della dichiarazione del contribuente mediante verifiche effettuate dall'Ufficio Tecnico Comunale, ovvero da tecnici liberi professionisti appositamente incaricati.          | Informazioni     La riduzione decorre:  	 dalla data in cui è accertato lo stato di inabitabilità od inagibilità e di mancato utilizzo dall'ufficio tecnico comunale o da altra autorità o altro ufficio abilitato; ovvero 	 dalla data in cui la dichiarazione sostitutiva viene resa dal contribuente e presentata all'Ufficio Tributi del Comune.   La perizia o la dichiarazione sostitutiva devono essere allegate alla DICHIARAZIONE ICI relativa all'anno in cui si è verificata la condizione di inagibilità o inabilità indicando il periodo in cui sussiste la suddetta condizione. Non si procede a rimborsi d'imposta per il mancato esercizio del diritto al beneficiario entro i termini indicati.La dichiarazione sostitutiva non va resa se le condizioni di riduzione sono dovute ad Ordinanza del Sindaco. 	Non è possibile beneficiare della riduzione d'imposta del 50% nel caso in cui nei fabbricati siano in corso interventi edilizi  che comportano il versamento dell'imposta sulla base del valore dell'area edificabile.          | Normativa di riferimento     - D. Lgs. 504/1992 art. 5, comma 6, art. 8, comma 1; 	- D.P.R. 445/2000 art. 47 comma 1 (che sostituisce l'art. 4, comma 1, della Legge 15/1968); 	- Legge n. 457/78 art. 31, comma 1, lettere c), d), ed e).                 || Ufficio:    Settore Risorse Tributarie    | Referente:    Eleonora Turrini - Fabrizio Lo Vecchio    | Responsabile:    Dr. Dario Navarrini (Funzionario Responsabile)     | Indirizzo:    Piazza della Vittoria, 1 - Bagno a Ripoli    | Tel:    055 6390258 - 055 6390273    | Fax:    055 6390267    | E-mail:     eleonora.turrini@comune.bagno-a-ripoli.fi.it      | Orario di apertura:    Clicca su link esterno