| Informazioni     Il museo Emilio Ferrari della Cultura Contadina raccoglie ed espone al pubblico la collezione privata messa a disposizione dall'Ing. Emilio Ferrari, a cui è intitolato il Museo. L'Ingegnere si appassionò alla ricerca di oggetti ed utensili della cultura contadina toscana, scegliendo negli anni 70 il paese di San Donato in Poggio come sua patria adottiva.  L'Associazione Pro-Loco di San Donato con il patrocinio del Comune di Barberino Tavarnelle ha sentito il dovere di istituire una Fondazione Emilio Ferrari e conseguentemente la creazione del Museo. Progetto quest'ultimo nato grazie ad un attento lavoro di catalogazione del materiale e di riallestimento.  Della raccolta fa parte una nutrita collezione di attrezzi, utensili e strumenti che documentano lo svolgimento delle attività produttive ed il piccolo artigianato legato alle attività del mondo rurale chiantigiano, nonché un cospicuo gruppo di utensili e contenitori in rame prevalentemente del XIX secolo, di varia provenienza. il museo della civiltà contadina è esposto in due sezioni separate da un arco in muratura. La prima di esse contiene pannelli del falegname, del ciabattino e del fabbro. La seconda sezione consta anch'essa di vari pannelli e vi sono esposti gli oggetti usati per il lavoro contadino insieme ad una varia collezione di utensili più strettamente relativi alla vita all'interno della casa contadina. Quest'ultima sezione ospita anche alcuni strumenti per il peso, per il gioco di comunità e due interessanti fiocine risalenti alla fine del XVIII secolo.              || Ufficio:    Ufficio Informazioni Turistiche/Pro Loco di San Donato in Poggio    | Indirizzo:    Via del Giglio 31, San Donato in Poggio    | Tel:    055 8072338    | Fax:    055 8072338    | Orario di apertura:    Dal 1° aprile al 31 ottobre: dal lunedi a sabato 9.00-12.30 - 16.00-19.00 domenica e festivi 9.30-12.30 Dal 1° novembre al 30 marzo: martedi 16.00-18.00 giovedi 10.00-12.00 Ingresso gratuito.