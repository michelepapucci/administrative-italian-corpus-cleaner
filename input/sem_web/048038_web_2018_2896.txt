| Descrizione     Il Difensore civico regionale è un cittadino eletto dal Consiglio Regionale, chiamato a difendere i diritti e gli interessi dei cittadini nei rapporti con la Pubblica Amministrazione, nel rispetto dei principi di imparzialità, efficienza, equità, trasparenza.  Il Difensore civico regionale interviene nei confronti di tutte le amministrazioni pubbliche operanti in Toscana (dai Comuni alle Province, alle Comunità Montane, fino agli Uffici periferici dello Stato) e dei privati che gestiscono pubblici servizi.  Su istanza dei soggetti interessati, il Difensore civico interviene nei casi di cattiva amministrazione (ritardi, disfunzioni, omissioni, abusi, etc...), accerta la regolarità dei procedimenti, propone modifiche o riforme amministrative.  Le sue competenze gli permettono di intervenire nelle controversie fra cittadini e Pubblica Amministrazione e quindi escludono ogni questione relativa a rapporti fra privati.  L'intervento del Difensore civico regionale è gratuito.  Il Difensore civico della Regione Toscana è la Dr.ssa Lucia Franchini. 	               |