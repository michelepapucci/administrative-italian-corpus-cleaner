| Iter procedura     L'avvio del procedimento può avvenire d'ufficio (in caso di trasmissione da altra Pubblica Amministrazione) oppure ad iniziativa di parte.  L'iniziativa di parte si concretizza con il deposito presso l'ufficio di stato civile del comune di residenza della richiesta formale di trascrizione dell'atto di nascita, di matrimonio o di morte.  Il funzionario di stato civile verifica la regolarità della documentazione prodotta e la propria competenza a trascrivere l'atto.  Riscontrata la regolarità della documentazione, il procedimento si conclude con la trascrizione dell'atto.       | Informazioni     Gli atti di nascita e morte sono ordinariamente formati nel Comune in cui tali eventi accadono e sono trasmessi d'ufficio al Comune di residenza degli interessati, per la trascrizione.  Gli atti di nascita e morte relativi a cittadini italiani e formati all'estero devono essere trasmessi al comune italiano di residenza o di iscrizione anagrafica all'AIRE, per la trascrizione. La trasmissione avviene normalmente tramite il Consolato italiano competente; la trascrizione può comunque essere richiesta da chiunque vi abbia interesse.  Ai sensi dell'art. 19 del DPR 396/00, i cittadini non italiani residenti in Italia possono richiedere la trascrizione di atti di stato civile formati all'estero che li riguardano, purché adeguatamente tradotti e legalizzati (salvo esenzioni) e purché non contrari all'ordine pubblico. Di tali atti però, secondo le norme vigenti, non è possibile ottenere certificazione, ma solo copia integrale.       | Normativa di riferimento     - Artt. 12 e ss. DPR 396/2000 (regolamento stato civile)              || Ufficio:    Stato Civile    | Responsabile:    Anna Maria Vanni    | Indirizzo:    Via del Cassero, n.21 - 50026 San Casciano in Val di Pesa    | Fax:    055 8256310    | E-mail:     AM.Vanni@comune.san-casciano-val-di-pesa.fi.it     | Orario di apertura:    dal lunedì al venerdì 8.30-12.30, il lunedì e giovedì anche 16.00-18.30