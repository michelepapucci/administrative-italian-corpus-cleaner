| Che cos'è : Le - Organizzazioni Di Volontariato - (ODV) sono Enti del Terzo Settore (ETS)  costituiti in forma di associazione (riconosciuta o non riconosciuta) da un numero non inferiore a 7 persone fisiche o a 3 ODV, per lo svolgimento prevalentemente in favore di terzi e senza scopo di lucro, di attività di interesse generale per il perseguimento di finalità civiche, solidaristiche e di utilità sociale, avvalendosi in modo prevalente dell'attività di volontariato dei propri associati o delle persone aderenti agli enti associati. - Il - volontario - è una persona che, per sua libera scelta, svolge attività in modo personale, spontaneo e gratuito, senza fini di lucro, in favore della comunità e del bene comune. L'attività del volontario non può essere retribuita in alcun modo nemmeno dal beneficiario. Al volontario possono essere rimborsate dalla associazione ente soltanto le spese effettivamente sostenute e documentate per l'attività prestata, entro limiti massimi ed alle condizioni preventivamente stabilite dall'associazione medesima; sono vietati, in ogni caso, rimborsi spese di tipo forfettario. La qualità di volontario è incompatibile con qualsiasi forma di rapporto di lavoro subordinato o autonomo e con ogni altro rapporto di lavoro retribuito con l'associazione di cui il volontario è associato o tramite il quale svolge la propria attività volontaria. -   | Requisiti : A chi è rivolto - I requisiti generali, necessari per costituire una ODV sono: - forma giuridica: - associazione, riconosciuta o non riconosciuta; - numero minimo associati : 7 persone fisiche o 3 ODV: possono partecipare altri ETS o Enti senza scopo di lucro se il loro numero non è superiore al 50% del numero delle ODV; - attività di interesse generale : svolta prevalentemente in favore di terzi e avvalendosi in modo prevalente dell'attività di volontariato dei propri associati o delle persone aderenti agli enti associati; - denominazione : deve contenere "organizzazione di volontariato" o " - ODV - "; - risorse umane : le ODV possono attivare rapporti di lavoro retribuito (dipendente, autonomo o di altra natura) esclusivamente nei "limiti necessari al loro regolare funzionamento" o nei "limiti occorrenti a qualificare o specializzare l'attività svolta". In ogni caso, il numero dei lavoratori non può superare il 50% del numero dei volontari; - risorse economiche : quote associative,  - contributi -  pubblici o privati, donazioni e lasciti  - testamentari - , rendite patrimoniali, proventi da raccolta fondi e da attività diverse da quelle di interesse generale; - amministratori : scelti tra gli associati che non si trovino nelle condizioni di ineleggibilità e decadenza previste dal codice civile e a cui non può essere attribuito alcun compenso (ad eccezione dei componenti l'Organo di controllo in possesso dei requisiti professionali), salvo il rimborso di spese effettive e documentate. | Come si ottiene : Termini, scadenze, modalità di presentazione della domanda - Per costituire ODV è necessario: - Creare una base associativa e di volontariato -  adeguata per svolgere le attività di interesse generale nel rispetto di finalità civiche, solidaristiche e di utilità sociale, non a scopo di lucro. - Convocare l'Assemblea -  degli associati promotori per stipulare l' - atto costitutivo  - (alla presenza o meno del  - notaio - , necessario solo per l'acquisizione della personalità giuridica) e per approvare lo  - statuto -   - che deve essere conforme alle norme del Codice Civile e a quelle del Codice del Terzo Settore. - Richiedere all'Agenzia delle Entrate territorialmente competente l'attribuzione del - Codice Fiscale - , ed eventualmente la partita Iva (se l'associazione intende svolgere un'attività commerciale abituale) e registrare l'atto costitutivo e Statuto in esenzione dell'imposta di registro e dell'imposta di bollo - se l'associazione attribuisce a questi atti la forma di scrittura privata registrata. - Le ODV possono chiedere - l'iscrizione al Registro Regionale - anche per poter godere di benefici fiscali, finanziari e di altra natura, specifici per queste associazioni, come quelli connessi alla stipula di convenzioni con le Amministrazioni pubbliche.  - Ai fini dell'iscrizione al Registro Regionale, - lo statuto delle ODV - deve contenere questi elementi: - l'indicazione nella denominazione dell'associazione dell'acronimo "ODV" o della espressione per esteso "organizzazione di volontariato"; - la sede legale; - l'assenza di scopo di lucro; - la durata dell'ente, se prevista.  - le finalità civiche, solidaristiche e di utilità sociale perseguite; - le attività di interesse generale, che costituiscono l'oggetto sociale; - il patrimonio iniziale, ai fini dell'eventuale riconoscimento della personalità giuridica;  - le norme sull'ordinamento, l'amministrazione e la rappresentanza; - i diritti e gli obblighi degli associati;  - i requisiti per l'ammissione di nuovi associati e la relativa procedura, secondo criteri non discriminatori, coerenti con le finalità perseguite e l'attività di interesse generale svolta; - la nomina dei primi componenti degli organi sociali obbligatori e, quando previsto, del soggetto incaricato della revisione legale dei conti; - le norme sulla devoluzione del patrimonio residuo in caso di scioglimento o di estinzione.  - Costi e modalità di pagamento - Gli atti costitutivi e quelli connessi allo svolgimento delle attività delle ODV sono esenti dall'imposta di registro e dall'imposta di bollo. - A chi rivolgersi - Per informazioni e assistenza:  - Cesvot - delegazione di Prato | Note : Segnalazioni e precisazioni - Per richiedere la personalità giuridica è necessario rivolgersi in Regione Toscana o in Prefettura. | Altre informazioni utili : Registro regionale di volontariato - iscrizione e revisione - Richiesta di partecipazione alle consulte comunali - Cesvot - Centro Servizi Volontariato Toscana - Come richiedere personalità giuridica dal sito della Prefettura di Prato - Icaro Prato - il portale del Terzo Settore della provincia di Prato - Data ultima revisione dei contenuti della pagina: 02.10.2019 -