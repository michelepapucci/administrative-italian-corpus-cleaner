| Descrizione     E' possibile usufruire di agevolazioni fiscali che consistono nella riduzione del prezzo d'acquisto del GPL per uso riscaldamento.       | Modalità di richiesta     I titolari d'impianto dovranno presentare ai loro fornitori di gasolio e GPL una 'dichiarazione sostitutiva di atto notorio' (secondo il modello disponibile in allegato), nella quale si attesta che l'impianto è situato in una delle zone non servite dalla rete del gas metano, individuate dalla delibera del Consiglio Comunale n. 69 del 30.09.2013.       | Informazioni      	Chiarimenti alla luce delle ultime modifiche introdotte dalla finanziaria 2010  La Finanziaria 2010 non ha prorogato le agevolazioni di cui all'art. 13 comma 2 della L. 488/1999, riguardante le frazioni parzialmente non metanizzate, ricadenti nella zona climatica E, di Comuni ricadenti anch'essi nella medesima zona climatica, come il Comune di San Casciano Val di Pesa.  Tale modifica però non riguarda il nostro territorio, in quanto il Comune di San Casciano Val di Pesa non ha mai individuato, nelle proprie deliberazioni, frazioni parzialmente metanizzate.  Pertanto, continuano a vigere le agevolazioni di cui all'art. 8 comma 10 lettera c) punto 4) della L. 23 dicembre 1998, n. 448.          | Normativa di riferimento     In data 12 aprile 2010 l'Agenzia delle Dogane ha emesso la nota prot. R.U. 41017 avente ad oggetto: 'Esatta applicazione dell'art. 8, comma 10, lettera c) della L. 23.12.1998 n. 448, modificata dall'art. 12, comma 4), della L. 23.12.1999 n. 488. Nella nota si afferma che 'Per dissipare eventuali dubbi interpretativi in merito alle loro effettive posizioni geografiche, è opportuno che i Comuni interessati, nei casi in cui sia necessario, distinguano, attraverso atti ufficiali, le 'porzioni edificate' non metanizzate che sono ubicate nel centro abitato ove ha sede la casa comunale da quelle che, invece, si trovano fuori dal detto centro abitato e mantengono, quindi, il diritto all'agevolazione.   	Il Comune di San Casciano in Val di Pesa rientra nei casi in cui non è necessario, dato che la Delibera C.C. n. 74 del 29.09.2008 individua esclusivamente frazioni non metanizzate ubicate al di fuori del centro abitato ove ha sede la casa comunale, come risulta esplicitato nel testo della delibera              |