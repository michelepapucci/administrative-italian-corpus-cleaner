- I consorzi di bonifica sono consorzi obbligatori che coordinano interventi pubblici e privati per la difesa del suolo, la regolazione delle acque, l'irrigazione e la salvaguardia ambientale. Sono enti pubblici a base associativa obbligatoria, previsti dalla normativa nazionale e istituiti normativa nazione e regionale (LR79/2012). In Toscana esistono attualmente 6 consorzi, ad ognuno dei quali è affidata la gestione di un comprensorio individuato dalla Regione Toscana. -   - Il Consorzio di bonifica 3 Medio Valdarno - Nella zona di Firenze, Prato e Pistoia opera il Consorzio di Bonifica 3 Medio Valdarno che gestisce circa 5.600 Km di corsi d'acqua, tra cui l'Arno e i suoi affluenti, facendo manutenzione ordinaria dei corsi d'acqua e delle opere idrauliche e di bonifica, per la salvaguardia dei beni  (terreni e fabbricati) dal rischio idraulico e idrogeologico. -   - Il contributo di Bonifica - Per finanziare la propria attività, come previsto dalla legge, il Consorzio emette il contributo di bonifica, il cui pagamento è obbligatorio obbligatorio per tutti i proprietari degli immobili posti dentro il perimetro di contribuenza, ed a cui è rivolta la richiesta di versamento (cfr. art. 44 Costituzione, artt. 812 e 860 C.C., R.D. 368/04, R.D. 215/33, L.R. 79/2012). - L'importo del contributo di bonifica viene determinato per riparto annuale delle spese sostenute dal Consorzio per svolgere l'attività di bonifica e per finanziare il funzionamento. La ripartizione della spesa avviene in proporzione dell'indice di contribuenza attribuito a ciascun immobile in applicazione del Piano di Classifica ed è ricavato in funzione della rendita catastale (in caso di fabbricati) e/o del reddito dominicale (in caso di terreni). -   - A chi è rivolto - Proprietari di terreni e fabbricati: il contributo di bonifica è rivolto a tutti i soggetti, persone fisiche o giuridiche, enti pubblici o società che siano proprietari di immobili di qualsiasi natura (terreni e fabbricati) situati nel perimetro del comprensorio di bonifica. -   - Come pagare - Il Consorzio provvede annualmente all'invio degli avvisi di pagamento. Per effettuare il versamento dell'importo dovuto si deve utilizzare esclusivamente il bollettino pre marcato allegato all'avviso o effettuare un bonifico secondo le indicazioni riportate. - In caso di inesattezze rivolgersi al Consorzio per segnalare l'errore e richiederne la correzione, sospendendo eventualmente il pagamento in attesa di risposta o fino a nuove indicazioni. In caso di errori smarrimento o distruzione del bollettino pre marcato occorre chiederne la ristampa al Consorzio. | Allegati e documenti : FAQ - Domande e Risposte frequenti a cura del Consorzio Bonifica Medio Valdarno (contributo 2016) in formato .pdf - (2.51 MB) | Altre informazioni utili : Come pagare il contributo di bonifica | Dove andare : Consorzio di bonifica 3 medio Valdarno - Sede - Via del Cantone - , 135 -  (Osmannoro) -  - 50019 -  Sesto Fiorentino -  (FI) - Numero verde - 800 672 242 (Attivo dal lunedì al giovedì dalle ore 9.00 alle 13.00 e dalle 14.30 alle 17.00 e il venerdì mattina dalle ore 9.00 alle 13.00) - Orario - da lunedì a venerdì: 9.30 - 12.30; lunedì e mercoledì anche 15.00 - 17.00. - E-mail: - contributi@cbmv.it (per approfondimenti, verifiche e variazioni sul contributo di bonifica); - info@cbmv.it (per segnalare situazioni di pericolo o di degrado su corsi d'acqua e altre necessità). - Dettaglio orario singoli uffici - PEC - info@pec.cbmv.it - Sito web - http://www.cbmv.it/ -  (sito esterno alla Rete Civica) - Note - Sede legale: - Via G. Verdi, 16 - 50122 - Firenze - (presso la sede legale non si effettua ricevimento al pubblico) - Data ultima revisione dei contenuti della pagina: 14.10.2019 -