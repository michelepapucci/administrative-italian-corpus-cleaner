| Descrizione     La Biblioteca Comunale 'Ernesto Balducci', inaugurata nel mese di dicembre 2007, possiede un patrimonio di oltre 23.000 volumi.       | Informazioni     La Biblioteca Comunale di Tavarnelle fa parte del circuito SDIAF, un Sistema Documentario unico che crea una grande offerta informativa sul territorio e riunisce i comuni dell'Area Metropolitana del Chianti, del Valdarno, la Provincia di Firenze, le Biblioteche e i rispettivi archivi. Il Sistema si configura come una innovativa Rete Culturale che rende possibile l'accesso a tutti i cittadini al mondo dell'informazione e della conoscenza e permette allo stesso tempo di valorizzare le radici storico-politico-sociali del territorio con iniziative che rendano viva e fruibile la documentazione e il patrimonio bibliografico conservato.  Il Sistema Documentario Integrato dell'Area Fiorentina (SDIAF) è promosso dall'Amministrazione Provinciale di Firenze e dai Comuni di Bagno a Ripoli, Barberino Tavarnelle, Calenzano, Campi Bisenzio, Fiesole, Figline Valdarno, Firenze, Greve in Chianti, Impruneta, Incisa Valdarno, Lastra a Signa, Reggello, Rignano sull'Arno, San Casciano Val di Pesa, Scandicci, Sesto Fiorentino, Signa. Nel corso degli anni il servizio integrato è stato notevolmente ampliato e si sono aggiunte altre biblioteche che partecipano alla cooperazione, tra queste la Biblioteca del Gabinetto G.P. Vieusseux e la Biblioteca della Giunta regionale.  Il servizio di prestito interbibliotecario tra le biblioteche del Sistema documentario integrato consente a tutti i cittadini dell'area di rivolgersi alla propria biblioteca e di accedere direttamente e gratuitamente al patrimonio di tutte le biblioteche aderenti. E' inoltre possibile attivare il prestito interbibliotecario con altre biblioteche non appartenenti alla rete SDIAF, come quelle dell'area fiorentina (Rete REANET, Mugello, Prato, biblioteche dell'Università di Firenze, Biblioteca Marucelliana) ed altre biblioteche toscane che aderiscono al progetto promosso dalla Regione Toscana 'Libri in Rete'. E' inoltre attivo il servizio di Document Delivery che permette la fornitura di riproduzioni di articoli documenti, previo il pagamento delle copie da parte degli utenti, nel rispetto della normativa sulle riproduzioni.       | Avvertenze     Le biblioteche di Barberino Tavarnelle hanno attivato i servizi: L'Utente Web e MediaLibrary Online.  Quando la Biblioteca di Tavarnelle è chiusa i libri possono essere restituiti all'Ufficio Relazioni con il Pubblico sede di Tavarnelle.              || Ufficio:    Biblioteca 'E. Balducci'    | Referente:    Marco Rosi - Viola Nannucci    | Responsabile:    Gianna Magnani    | Indirizzo:    Piazza della Repubblica, 30 - 50028 Tavarnelle Val di Pesa    | Tel:    055 8077100     | Fax:    055 8077100    | E-mail:     biblioteca@comune.tavarnelle-val-di-pesa.fi.it     | Orario di apertura:    Orario invernale (dal 03/09): martedì 15:30 - 19:30 mercoledì 9:00 - 13:00 giovedì 9:00 - 13:00 e 15.30 - 19.30 venerdì 15:30 - 19:30 sabato 9:00 - 13:00 / Orario estivo (dal 11/06 al 01/09) martedì e venerdì 15.30 - 19.30 mercoledì e giovedì 9.00 - 13.00