| Descrizione     Si definisce 'Insegna di Esercizio' l'iscrizione in caratteri alfanumerici, completa eventualmente di simboli o di marchi, non luminosa o illuminata con luce indiretta, a carattere permanente, esposta nella sede di un esercizio, di un'industria, di un esercizio commerciale, di un'arte o professione che contenga il nome dell'esercente o la ragione sociale della ditta, la categoria merceologica dell'esercizio o l'attività in esso svolta. 	Per installare un'insegna di esercizio, è necessario ottenere o presentare il prescritto titolo abilitativo, nello specifico:   Scia (S  egnalazione Certificata di Inizio Attività  )  per installazione di insegna d'esercizio collocata dentro lo sporto di ingresso o sopra, nelle dimensioni dello stesso (massimo due)   Istanza  per titolo abilitativo per le altre collocazioni conformi ai disposti del Regolamento Pubblicità e Pubbliche Affissioni e Piano Generale degli Impianti Pubblicitari (approvato con delibera di Consiglio Comunale n. 167 del 21.12.2010 e s.m.). Per visualizzare il Regolamento cliccare su Amministrazione Trasparente sulla home page del sito web del Comune di Bagno a Ripoli, Disposizioni generali, Atti generali.   IMPORTANTE : Se l'insegna d'esercizio è installata in zona sottoposta a vincolo paesaggistico e non rientra nelle casistiche per le quali è possibile presentare la SCIA (installazioni nelle fattispecie di cui al punto 23 dell'allegato A del Decreto del Presidente della Repubblica 31/2017), dovrà essere ottenuto preventivamente autorizzazione paesaggistica ai sensi del Decreto Legislativo 42/04.       | Modalità di richiesta     La Scia e l'istanza di titolo abilitativo devono essere presentate all'Ufficio Polizia Amministrativa esclusivamente tramite il portale 'Suap on line', accedendo all'apposita sezione nel sito istituzionale del Comune di Bagno a Ripoli, previa richiesta delle credenziali di accesso. 	Nel caso di cambio di titolarità dell'autorizzazione, il nuovo intestatario ha 30 giorni di tempo per presentare apposita comunicazione per voltura sempre tramite il portale 'Suap on line'. 	La variazione del messaggio pubblicitario, se non viene alterata la struttura, né modificate le dimensioni, né il punto di collocazione, dopo un periodo di esposizione di almeno tre mesi, è soggetta a comunicazione, da inoltrare sempre con le modalità sopra descritte. 	Entro 30 giorni dalla presentazione della Scia, dall'ottenimento del titolo abilitativo all'installazione o dalla comunicazione di voltura, il titolare deve presentare agli uffici della ditta concessionaria la dichiarazione relativa al pagamento del tributo dovuto.       | Requisiti del richiedente     Le domande possono essere inoltrate dal proprietario dell'immobile, dall'esercente l'attività, dal tecnico o dalla ditta incaricata dell'installazione.       | Costi     Sono previsti i seguenti costi: 	    - 1 marca da bollo (secondo valore vigente) da apporre sulla domanda solo per le insegne per le quali è  previsto il rilascio di titolo abilitativo 	    - versamento della tassa per esposizione di mezzo pubblicitario 	    - 1 marca da bollo (secondo valore vigente) da portare al momento del ritiro titolo abilitativo       | Tempi     I tempi per il rilascio della concessione sono stabiliti in 90 giorni, salvo ulteriori adempimenti istruttori. Le eventuali integrazioni interrompono i termini per la conclusione del procedimento, che inizieranno nuovamente a decorrere dalla data di presentazione della documentazione richiesta.       | Informazioni     Se il mezzo pubblicitario è esposto su strada regionale o provinciale corrente fuori del centro abitato, il procedimento è di sola competenza della Città Metropolitana di Firenze.              || Ufficio:    AREA 5 – Suap - Sviluppo economico, beni e attività culturali    | Referente:    Cristina Bencini    | Responsabile:    Silvia Bramati    | Indirizzo:    Piazza della Vittoria, 1 - 50012 Bagno a Ripoli    | Tel:    055 6390247 - 055 6390245    | Fax:    055 6390267    | E-mail:     cristina.bencini@comune.bagno-a-ripoli.fi.it - silvia.bramati@comune.bagno-a-ripoli.fi.it     | Orario di apertura:    Clicca su link esterno