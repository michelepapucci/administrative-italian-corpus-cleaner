| Descrizione | I cittadini possono ottenere in concessione d'uso i loculi o le tombe distinte (per feretri di defunti) e gli ossarini (per resti ossei o ceneri) dei cimiteri comunali. 	La durata della concessione in uso è di 30 anni per i loculi e gli ossarini decorrenti dalla data di tumulazione, e di 50 anni per le tombe distinte pluriposto ed i loculi gemellari decorrenti dalla data di stipula del contratto. 	La concessione di un loculo o tomba distinta può avvenire solo a seguito di un decesso o comunque in presenza di un defunto (trasferimento da altro cimitero o da altra sepoltura), infatti al momento non è prevista dal Regolamento Comunale la cessione "in vita"; anche la concessione di un ossarino può avvenire solo in presenza di resti ossei o ceneri.    Sono inoltre attualmente disponibili presso il Cimitero Maggiore n. 4 cappelle familiari con 9 loculi e 10 ossarini, per la loro concessione è prevista l’indizione di una asta pubblica, per tale concessione non è necessario essere residenti nel comune e avere un defunto da tumulare, la durata della concessione è prevista in 99 anni dalla data di stipula del contratto, il costo della concessione è stabilito nel bando di asta pubblica.             | Modalità di richiesta | Il cittadino richiede la tumulazione del defunto, dei resti ossei o delle ceneri, direttamente all’Ufficio di Polizia Mortuaria del Cimitero Maggiore, con possibilità di scelta della posizione del manufatto in base alla disponibilità del cimitero, la modulistica necessaria è reperibile presso il suddetto ufficio.          | Requisiti del richiedente | • La sepoltura di un defunto in loculo o tomba distinta, viene concessa al parente del defunto che richiede una collocazione diversa dal seppellimento a terra. 	• La tumulazione di resti ossei o ceneri in ossarino viene concessa in alternativa alla deposizione in ossario comune o cinerario comune.         | Costi | I costi dei loculi e degli ossarini variano a seconda della fila in cui sono posizionati nei colombari ed a seconda se sono al coperto o all’aperto e quindi in base alla comodità di accesso, per i loculi anche in base al tipo se normale o lungo.         | Tempi | La domanda di concessione in uso di sepoltura viene completata entro 2 giorni, la stipula della concessione deve essere effettuata entro 30 giorni dalla data di sepoltura.         | Informazioni | Rivolgersi all'Ufficio di Polizia Mortuaria che si trova all’interno del Cimitero Maggiore per l’espletamento delle varie domande, presso l’ufficio è disponibile la modulistica necessaria.  Per la stipula della concessione in uso rivolgersi all’Ufficio Contratti presso il Palazzo Comunale  presentando la ricevuta del pagamento della tariffa cimiteriale richiesta, il codice fiscale dell’intestatario del contratto e una marca da bollo da € 16,00.      Ufficio contratti    Referenti  Fulvia Stoppioni, Valentina Tiberio  Sede Palazzo Comunale P.za vittorio Veneto, 1  50019 Sesto Fiorentino (FI)  Telefono: 055 44 96 358 – 326 - Fax: 055 44 96 279  E-mail  f.stoppioni@comune.sesto-fiorentino.fi.it      v.tiberio@comune.sesto-fiorentino.fi.it   Orario di apertura al pubblico dell’ufficio  Lunedì e Mercoledì dalle 8,30 alle 13,30  Martedì e Giovedì dalle 15,00 alle 18,00                                   |          |   Concessione in uso di sepoltura     |   Ufficio:    Polizia Mortuaria     |   Referente:    Andrea Bruni     |   Responsabile:    Rita Dabizzi     |   Indirizzo:     via Gramsci snc (pressi incrocio V.le dei Mille)     |   Tel:    055445522     |   Fax:    055443307     |   E-mail:    cimitero@comune.sesto-fiorentino.fi.it     |   Orario di apertura:    Orario invernale dal Lunedì al Sabato ore 8,30 – 13,30; orario estivo dal Lunedì al Sabato ore 8,00 – 13,30