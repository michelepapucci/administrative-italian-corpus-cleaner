| Descrizione     I cittadini che separano correttamente i rifiuti sono sempre di più       | Informazioni     Differenziare in modo corretto i rifiuti prodotti dalle nostre attività domestiche e produttive è il modo migliore per imparare a ridurli, a riutilizzarli ed infine a recuperarli. 	Obiettivi questi dettati dalle recenti Direttive europee recepite nella legislazione nazionale e regionale e che è possibile realizzare con l'attivazione di servizi e prodotti efficienti e soprattutto con la collaborazione dei singoli cittadini. 	Il Comune di San Casciano in Val di Pesa da anni lavora sul territorio per potenziare i servizi e radicare abitudini virtuose in materia ambientale, in sinergia con il gestore del servizio di igiene ambientale e di raccolta rifiuti urbani, oggi Alia Spa. La raccolta differenziata dei rifiuti solidi urbani è attiva sul territorio comunale, infatti, oramai da parecchi anni. Non sono state risparmiate energie e risorse per l'indispensabile sensibilizzazione ed educazione dei cittadini alla selezione domestica degli scarti, tramite una capillare e costante opera di informazione. Il recupero di preziose materie tramite la raccolta differenziata richiede l'impegno sia dell'Amministrazione Comunale, tramite l'Autorità di Ambito ATO Toscana Centro ed il gestore Alia Spa, ma anche dei cittadini. La prima ha la responsabilità di offrire un servizio qualitativamente valido, mentre gli utenti hanno il dovere civico e sociale di separare i rifiuti prodotti presso le proprie abitazioni ed attività commerciali o produttive. 	Ad incoraggiare l'idea di un futuro ecoefficiente sono i risultati positivi emersi dal quadro relativo alle percentuali della raccolta differenziata raggiunte negli anni. Nel 2018 la raccolta differenziata è al 71,4%: una tra le più alte nell'area fiorentina. 	Da anni superiore agli obiettivi della normativa vigente, il dato riporta una tendenza al progressivo aumento. 	I rifiuti maggiormenti prodotti e raccolti correttamente sono la frazione organica e la carta, poi gli ingombranti a cui seguono il multimateriale leggero, il vetro, gli scarti vegetali e il legno, batterie, farmaci e rifiuti da apparecchiature elettriche ed elettroniche (pile, frigoriferi, tv, monitor e pc). 	I risultati relativi alle raccolte differenziate sono sicuramente confortanti e testimoniano l'impegno dei cittadini sensibili alla tutela e al rispetto del territorio. Ma il margine di miglioramento, soprattuto per quanto riguarda la qualità del materiale raccolto è ancora ampio. 	Sul sito istituzionale di ATO Toscana Centro,  www.atotoscanacentro.it  , che è l'Autorità di Ambito, costituita dai Comuni delle Provincie di Firenze, Pratoe e Pistoia, sono stati pubblicati degli spot video realizzati per la ulteriore sensibilizzazione alla raccolta differenziata.              || Ufficio:    Ambiente    | Responsabile:    Samuele Agazzi    | Indirizzo:    Via del Cassero 19    | E-mail:     s.agazzi@comune.san-casciano-val-di-pesa.fi.it