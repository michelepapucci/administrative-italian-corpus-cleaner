| Descrizione     In allegato è possibile consultare due opuscoli informativi realizzato da Arsia, che attraverso il Progetto META ha da tempo fornito le indicazioni per una corretta gestione delle problematiche derivanti dagli attaccchi della processionaria del pino e della quercia.       | Informazioni     La Processionaria è una farfalla le cui larve si sviluppano sulle conifere, in particolare sui pini. Le larve della Processionaria sono dannose per le piante e pericolose per gli uomini, i loro peli urticanti possono causare reazioni epidermiche e, in casi peggiori, anche allergiche. In autunno-inverno, le larve sono posizionate con i loro nidi sugli alberi, questo è il momento più opportuno per effettuare interventi di bonifica e difesa: l'asportazione e la bruciatura dei nidi, il trattamento delle piante a base di Bacillus thuringienis varietà kurstaki. Con l'arrivo della primavera le larve, muovendosi in lunghe file, raggiungono il terreno per trasformarsi in crisalidi. Si raccomanda molta attenzione quando si avvistano queste lunghe processioni sui tronchi e sul terreno: è pericoloso cercare di raccogliere o uccidere le larve con mezzi non idonei. In estate i nidi rimangono vuoti , ma è ugualmente pericoloso rimuoverli per la presenza all'interno di peli urticanti. La Processionaria, con la fine dell'estate, ricomincia il suo ciclo vitale: dalle crisalidi fuoriescono le farfalle che depongono le uova che, a loro volta, daranno vita a nuove larve.    L'avvistamento di processionaria in luoghi pubblici (parchi, giardini, scuole...) può essere segnalato all'Ufficio Ambiente del Comune, che provvederà ai necessari interventi di disinfestazione. In caso di avvistamento della processionaria in aree private, l'intervento di disinfestazione sarà a cura del cittadino.   Il Comune di Tavarnelle ogni anno mette in atto una campagna di prevenzione alla diffusione della Processionaria, monitorando le aree verdi per rilevare l'eventuale presenza di nidi e procedendo alla successivo rimozione dei nidi rilevati, avvalendosi di personale specializzato di ALIA Spa.  Il Comune di Tavarnelle ha effettuato la sperimentazione dell'impiego delle trappole per la Processionaria. Le trappole sono state istallate nelle aree pubbliche di Via A. Moro, Via Boccaccio e P.zza Cresti.  Le trappole sono state istallate laddove non era possibile effettuare i tagli dei rami infestati dai nidi e sono risultate efficaci nella cattura delle larve di processionaria non permettendogli di scendere sul suolo. 	 	Nel complesso l'attività di disinfestazione e lotta della Processionaria del Pino fatta dal Comune tramite ALIA nell'inverno 2017 / 2018 è consistita in: 	- monitoraggio delle alberature in area pubblica e asportazione meccanica dei nidi rilevati (27); 	- istallazione trappole sulle alberature in cui non era possibile fare il taglio dei rami infestati; 	- istallazione di cartelli di invito alla prudenza, nelle aree in cui non è stato possibile intervenire, né istallare le trappole, a causa delle tipologie e della densità delle alberature.              || Ufficio:    Ufficio Ambiente    | Referente:    Serena Losi    | Responsabile:    Arch Pietro Bucciarelli    | Indirizzo:    Piazza Matteotti n. 39 Tavarnelle Val di Pesa    | Tel:    055 8050844    | Fax:    055 8050817    | E-mail:     s.losi@comune.tavarnelle-val-di-pesa.fi.it     | Orario di apertura:    martedi 15.30 - 18.30 giovedì 9.00 - 13.00 venerdì 10.00 - 13.00 (solo su appuntamento)