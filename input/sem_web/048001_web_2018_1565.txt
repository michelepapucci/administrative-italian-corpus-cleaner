| Informazioni     Con l'entrata in vigore del regolamento attuativo della legge regionale sulla "Gestione delle risorse ittiche e regolamentazione della pesca nelle acque interne", i Comuni non rilasciano più il "libretto - licenza di pesca" per l'esercizio della pesca sportiva nelle acque interne. 	Per esercitare la pesca dilettantistica, è sufficiente effettuare il versamento degli importi richiesti sul conto corrente postale n° 26730507 intestato a "Regione Toscana, tesoreria regionale, tassa per l'esercizio della pesca", indicando sul bollettino, in modo leggibile e indelebile, i dati anagrafici del titolare che dovrà portare con sé la ricevuta dell'avvenuto pagamento e un documento di riconoscimento valido.  Sono previsti due tipi di licenza:  	 il primo, con durata annuale e con un costo di 35 euro 	 il secondo, con una durata di 15 giorni e un costo di 10 euro   Permettono l'esercizio della pesca con canna, anche munita di mulinello, con la tirlindana, la mazzacchera e la bilancia. 	 	Inoltre, viene introdotto anche un terzo tipo di licenza, che ha la validità di un giorno, un costo di 1 euro ed è rivolto esclusivamente ai partecipanti a gare o manifestazioni sportive, sprovvisti della licenza annuale o quindicinale. 	 	 La pesca dilettantistica  può essere esercitata da chiunque abbia versato la tassa di concessione regionale (basta mostrare il versamento su c/c postale). 	 	La licenza di pesca dilettantistica  non  è richiesta nei seguenti casi:  	 a) agli incaricati di pubbliche funzioni autorizzati dalla Regione o altri enti locali 	 b) ai minori di anni 12, se accompagnati da un maggiorenne 	 c) per la pesca negli impianti a pagamento   La licenza di pesca dilettantistica è costituita dalla ricevuta di versamento della tassa di concessione regionale in cui sono riportati i dati anagrafici del pescatore, nonché la causale del versamento, unitamente a un documento di identità valido.  L'esercizio della pesca è consentito a chi è in possesso di una delle seguenti licenze:  	  tipo A : annuale - autorizza la pesca professionale, nonché quella dilettantistica, con attrezzi come dalla succitata lettera b - versamento Euro 50,00 	  tipo B : annuale - autorizza la pesca dilettantistica con canna, anche munita di mulinello, con la tirlandina, la mazzacchera e la bilancia - versamento Euro  35,00 	  tipo C : per 15 giorni - autorizza la pesca con gli attrezi di cui lettera b - versamento Euro 10,00 	  tipo D : giornaliera - autorizza la pesca sportiva nell'àmbito delle manifestazioni agonistiche come da regolamento - versamento Euro 1,00   I versamenti sono intestati alla Regione Toscana c/c 26730507. 	Gli effetti della licenza decorrono dal versamento della tassa di concessione.          | Avvertenze     Chi esercita la pesca senza essere munito di licenza è soggetto alla sanzione amministrativa da euro 80,00 a euro 480,00. 	Chi, pur essendo munito, non è in grado di esibire la licenza, è soggetto alla sanzione di euro 30,00 purché, entro 10 giorni, la esibisca alla Regione sul cui territorio è avvenuta l'infrazione. 	 	Competente all'applicazione delle sanzioni è la Regione nel cui territorio è accertata l'infrazione. La vigilanza è assegnata agli agenti dipendenti dagli enti locali o di parchi nazionali e regionali, gli ufficiali e agenti di polizia giudiziaria, le guardie volontarie delle associazioni dei pescatori, venatorie o ambientaliste.          | Normativa di riferimento     Legge Regionale 54/2005.                 || Ufficio:    AREA 5 – Suap - Sviluppo economico, beni e attività culturali    | Responsabile:    Silvia Bramati     | Indirizzo:    Piazza della Vittoria, 1 - 50012 Bagno a Ripoli    | Tel:    0556390265 - 6390247 - 6390245    | Fax:    0556390267    | E-mail:     silvia.bramati@comune.bagno-a-ripoli.fi.it     | Orario di apertura:    Cliccare link esterno