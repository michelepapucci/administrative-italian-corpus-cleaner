Descrizione   Le Biblioteche Comunali Fiorentine costituiscono la rete di pubblica lettura della Città di Firenze. Mettono a disposizione spazi, risorse, servizi e competenze per soddisfare le esigenze informative, culturali e di intrattenimento dei cittadini e si rinnovano attraverso l'ascolto delle istanze del territorio.      Costi   Accesso e iscrizione gratuiti     Informazioni   Il sistema è articolato in: 13 biblioteche, 1 punto di lettura, 1 Bibliobus, 5 punti di prestito nei centri commerciali Unicoop Firenze, 2 punti di prestito in ospedale, 3 punti di prestito all'interno delle carceri. Le Biblioteche offrono servizi omogenei, opportunità di crescita culturale per la città e organizzano attività e progetti per le diverse fasce d'età anche in collaborazione con associazioni, enti e istituti del territorio. Sono "Biblioteche di tutti" che si propongono di entrare a far parte della vita quotidiana dei cittadini promuovendo la lettura, il libro e l'apprendimento come strumenti indispensabili per l'emancipazione civile, sociale ed economica degli individui. L'obiettivo è favorire l'accesso alle risorse e soddisfare in modo sempre più appropriato e qualificato le esigenze dei cittadini di tutte le zone della città.Le Biblioteche Comunali Fiorentine fanno parte del Sistema Documentario Integrato dell'Area Fiorentina (S.D.I.A.F).Il Comune di Firenze è titolare del servizio di pubblica lettura, gestisce il sistema delle Biblioteche Comunali Fiorentine con le modalità e nelle forme previste dalla normativa vigente.     Avvertenze   Dal 13 luglio sono riaperte le Biblioteche con il consueto orario estivo ed è possibile utilizzare le sale e muoversi autonomamente all'interno delle strutture. Per cercare i libri a scaffale, accedere alle sale studio e di lettura, alle sezioni bambini e ragazzi, utilizzare i servizi di prestito e restituzione, i dispositivi digitali e le postazioni Internet è necessario prenotarsi tramite email o per telefono durante l'orario di apertura (BiblioteCaNova Isolotto accetta prenotazioni solo per telefono).  Se la prenotazione avviene per email è necessario aspettare la conferma dell'appuntamento prima di andare in biblioteca. Si possono effettuare prenotazioni per brevi permanenze per scegliere libri a scaffale oppure rimanere per più tempo nelle sale della biblioteca per studio o lettura. Le lunghe permanenze sono organizzate in due fasce orarie dalle 9 alle 13 e dalle 14 alle 19 (il sabato alla Biblioteca delle Oblate la fascia del mattino è dalle 10 alle 13). È possibile effettuare un massimo di 3 prenotazioni alla settimana. La prenotazione è personale, la postazione assegnata non può essere ceduta ad altri e sarà igienizzata a ogni cambio di prenotazione. I servizi terminano 15 minuti prima dell'orario di chiusura. Rimane valida la 'quarantena' per i libri. I materiali restituiti non sono rimessi in circolazione immediatamente per osservare un periodo di isolamento di 7 giorni, intervallo di tempo che la letteratura scientifica suggerisce per 'disinnescare' il rischio trasmissione del virus da oggetti a esseri umani. I libri consultati o letti in sede invece non verranno messi in isolamento poiché il loro utilizzo potrà avvenire solo con i dovuti dispositivi individuali di protezione. Si accede mantenendo la distanza di sicurezza interpersonale di metri 1,80, utilizzando la mascherina protettiva che copra naso e bocca e dopo aver disinfettato le mani con soluzioni idroalcoliche. All'ingresso viene misurata la temperatura e non si può entrare se supera i 37,5° oppure se si hanno sintomi da infezione respiratoria, tosse e respiro corto. Il servizio è assicurato nel rispetto di tutte le indicazioni igienico-sanitarie indicate dalle disposizioni legislative per garantire la sicurezza dei lavoratori e degli utenti. Tutti gli ambienti accessibili al pubblico e al personale sono sanificati regolarmente e sono adottate tutte le misure in grado di garantire un buon ricambio d'aria. Per garantire il rispetto delle norme di sicurezza, con la riapertura delle sale, sarà organizzato un servizio di sorveglianza. Come regola di buon senso da applicare sempre, ma soprattutto in questo periodo, non è consigliato bagnarsi le dita con la saliva per voltare le pagine dei libri, si è invitati a non tossire o starnutire sui documenti e a maneggiare i libri della biblioteca solo dopo avere pulito e disinfettato le mani. I dati relativi alle persone che si sono registrate per l'uso degli spazi sono conservati per 15 giorni allo scopo di avvisare tutti gli interessati nel caso uno degli utenti presenti in quell'intervallo di tempo sia risultato positivo al Covid-19.           Riferimenti e contatti-    Ufficio Servizio Biblioteche, Archivi e Politiche Giovanili - P.O. Biblioteche  Responsabile Tiziana Mori             FEEDBACK  			 Aiutaci a migliorare! La tua opinione è molto importante! Se vuoi puoi lasciare un commento alla scheda che stai consultando per aiutarci a migliorare il contenuto delle informazioni. Clicca sul pulsante "Lascia feedback" sotto questo messaggio. Grazie!					Lascia un feedback																	Lascia il tuo feedback 				I campo con * sono obbligatori.																																		Valutazione *																																									 										Positivo																																				 										Neutro																																				 										Negativo																																																																													Telefono					 						 	E-mail					 																	Commento *					 						 					      									Invia										                               Link esterni