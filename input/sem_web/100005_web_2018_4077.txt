| Che cos'è : Si tratta del procedimento amministrativo che promuove la trasformazione in piena proprietà del diritto di superficie vantato sulle abitazioni realizzate negli anni settanta, ottanta e novanta del secolo scorso con i programmi Piani di edilizia economica e popolare (PEEP) promossi dal Comune di Prato. - In sintesi, il cittadino titolare del solo diritto di superficie su un'abitazione, ma non dell'area corrispondente alla stessa su cui è stato costruito l'edificio, versando al Comune un corrispettivo calcolato secondo specifici parametri, può acquistare la piena proprietà dell'immobile. In tal modo viene acquisito un diritto reale non soggetto ad estinzione per il trascorrere del tempo, aumentando il valore commerciale della propria abitazione nonché semplificando e facilitando le procedure bancarie di accesso al credito. | Requisiti : A chi è rivolto - Ai proprietari superficiari di abitazioni costruite in esecuzione dei programmi PEEP nei seguenti Piani di zona: - Primo programma PEEP&#8203; - Galcetello nord, Iolo, Maliseti, Santa Lucia - Secondo programma PEEP&#8203; - Cafaggio, Casale, Castelnuovo, Figline, Galcetello sud, Galciana, Mezzana, Paperino, Pizzidimonte, San Giorgio, San Giusto - Terzo programma PEEP - Casale, Galciana II, Grignano, Maliseti, Paperino II, Tavola 1, Tobbiana, Vergaio | Come si ottiene : Termini, scadenze, modalità di presentazione della domanda - Presentando in qualsiasi momento una richiesta al Comune di Prato utilizzando l'apposito modulo (vedi - Modulistica - ). Questa deve contenere, oltre ai dati anagrafici di chi presenta la richiesta, gli elementi necessari per l'identificazione dell'immobile interessato e per il calcolo del corrispettivo della trasformazione, l'indicazione del tecnico incaricato della redazione della documentazione, la nomina del notaio che rogherà l'atto di trasformazione. - Il modulo prevede anche la scelta tra pagamento in unica soluzione ovvero rateizzato fino ad un massimo di dieci anni con rate mensili, bimestrali oppure semestrali.  - Documenti da presentare - Al modulo devono essere allegati: - fotocopia del documento identità; - documentazione tecnica relativa all'immobile; - copia dell'atto di assegnazione definitiva dell'alloggio al proprietario superficiario; - tabelle millesimali approvate dall'assemblea condominiale, se non contenute nei documenti precedenti. - Costi e modalità di pagamento - Il servizio reso dal Comune di Prato è gratuito. - l corrispettivo da versare per la trasformazione del diritto di superficie in proprietà varia per ogni lotto e per ogni Piano di Zona (P.d.Z.). Il suo importo è legato alla differenza del valore attuale rispetto a quanto originariamente pagato per l'esproprio del terreno con l'applicazione di rivalutazioni e riduzioni. Per semplicità, quanto più è stato pagato il terreno all'origine, tanto minore sarà la somma da corrispondere per la trasformazione e viceversa - . - Fornendo i dati che permettono di ricondurre al lotto fondiario e al P.d.Z. insieme alla quota millesimale dell'alloggio verrà calcolato l'importo esatto, anche in funzione della modalità di pagamento prescelta. - Modalit - à - di pagamento - Il pagamento del corrispettivo può essere effettuato: - in unica soluzione, prima della stipulazione della convenzione di trasformazione; - rateizzandolo fino ad un massimo di dieci anni con rate mensili, bimestrali oppure semestrali. - Nel primo caso i benefici conseguenti decorrono dalla registrazione dell'atto di trasformazione. - Nella seconda ipotesi, invece, la fattispecie si configura come vendita con riserva della proprietà, prevista dagli articoli 1523 - 1526 del codice civile. La convenzione, ai sensi dell'articolo 1523 primo comma del codice civile, avrà effetto dal momento del saldo del corrispettivo. Nel caso di rateizzazione, dunque, il diritto di proprietà sarà trasferito al richiedente in seguito al pagamento dell'ultima rata di prezzo. Il comune rilascerà attestazione del saldo che verrà successivamente annotata a margine della trascrizione della convenzione di trasformazione, a cura e spese del proprietario richiedente. - Tempi e iter della pratica - Il Servizio Urbanistica, una volta riscontrata la completezza, la correttezza e la regolarità della domanda e della documentazione presentata, comunica formalmente al richiedente l'esito dell'istruttoria indicando il corrispettivo da versare. A questo punto il cittadino ha facoltà di presentare la documentazione al notaio che predisporrà apposita convenzione, secondo lo schema approvato con provvedimento del dirigente comunale competente, e la trasmetterà al Servizio Urbanistica. L'ufficio, dopo le necessarie verifiche, predisporrà gli atti necessari all'approvazione e concorderà con il cittadino ed il notaio il giorno per la sottoscrizione. - Il procedimento amministrativo, disciplinato dalla determinazione dirigenziale n. 2189 del 2017, si conclude entro 180 giorni dalla presentazione della richiesta. - A chi rivolgersi - Staff amministrativo: - Silvia Guidotti, tel. 0574.1835971, posta elettronica: s.guidotti@comune.prato.it - Daniela Galletti tel. 0574.1835955, posta elettronica: d.galletti@comune.prato.it - Enrico Desii tel. 0574.1835996, posta elettronica: e.desii@comune.prato.it -   - Staff tecnico: - Salvatore Torre tel. 0574.1835926, posta elettronica: s.torre@comune.prato.it | Note : Segnalazioni e precisazioni - Riferimenti normativi principali - legge n. 167 del 1962; - legge n. 865 del 1971; - legge n. 448 del 1998, art. 31; - deliberazione del Consiglio comunale n. 90 del 2016; - deliberazione della Giunta comunale n. 290 del 2017; - determinazione dirigenziale n. 558 del 2008; - determinazione dirigenziale n. 2189 del 2017; - determinazione dirigenziale n. 1036 del 2019; - determinazione dirigenziale n. 1154 del 2019. | Responsabile del Procedimento : Enrico - Desii - Email: - e.desii@comune.prato.it - Telefono: 0574 1835996 | Modulistica : Richiesta cessione proprietà immobili - aree PEEP | Dove andare : Protocollo generale - Sede - Piazza del Pesce - , 9 -  - 59100 -  Prato -  PO - Telefono: - 0574 1836061 (pubblico) - 0574 1836060 (responsabile ufficio) - Fax: - 0574 1837412 - Orario - Lunedì e giovedì ore 9.00 - 17.00 - Martedì, mercoledì e venerdì ore 9.00 - 13.00 - E-mail - protocollogen@comune.prato.it - PEC - comune.prato@postacert.toscana.it - Guarda indirizzo sulla mappa - (apre una nuova finestra) - Urbanistica - Sede - Viale Vittorio Veneto - , 9 -  (2° piano) -  - 59100 -  Prato -  PO - Telefono: - 0574 1835922 - Orario - Informazioni tecniche: lunedì e giovedì ore 9.00 - 13.00. - Protocollo, richiesta e ritiro Certificati Destinazione Urbanistica: lunedì, martedì e giovedì ore 9.00 - 13.00. - Informazioni tecniche su appuntamento con Dirigente o posizioni organizzative: giovedì ore 9.00 - 13.00 - Mercoledì e venerdì chiuso al pubblico. - E-mail - urbanistica@comune.prato.it - Sito web - http://www.comune.prato.it/servizicomunali/prg/ - Guarda indirizzo sulla mappa - (apre una nuova finestra) | Funzionario antiritardo : Francesco - Caporaso - Email: - f.caporaso@comune.prato.it - Telefono: 0574 1835908 - Come attivare il funzionario antiritardo - Data ultima revisione dei contenuti della pagina: 13.05.2020 -