| Informazioni     Il Comune ha rafforzato il suo impegno a favore dei cani ospitati presso il canile convenzionato Enarsa, grazie alla pubblicazione di un albo, costantemente aggiornato, in cui sono riportate foto e caratteristiche dei nostri amici a quattro zampe adottabili. Tale albo può essere consultato presso l'Ufficio Relazioni con il Pubblico, la Biblioteca, la sede della locale Polizia Municipale, l'Ufficio SUAP e altri luoghi di pubblico interesse.  L'iniziativa incrementa gli sforzi fatti da questa Amministrazione all'interno del progetto di adozione cani dei canili municipali e rifugio PRENDIMI CON TE... TI AMERÒ PER SEMPRE!, promosso dall'Associazione Amici della Terra, con il patrocinio della Regione Toscana, per favorire le adozioni dai canili, cui Bagno a Ripoli aderisce da tempo, insieme ai Comuni di Campi Bisenzio, Scandicci e Sesto Fiorentino.  Nei canili vi sono soprattutto animali abbandonati dai precedenti padroni e, quindi, non più giovanissimi. La storia di ognuno di loro è spesso tristemente simile: regalati per Natale o per qualche compleanno, sono stati poi estromessi dalla famiglia prima delle vacanze estive oppure una volta cresciuti, finendo così a dover passare il resto della loro vita in una gabbia, in attesa di un nuovo padrone che possa regalare loro una carezza ed una nuova casa. L'adozione del cane è assolutamente gratuita per i futuri padroni! Inoltre, un esperto comportamentalista animale dell'Associazione offrirà una lezione gratuita di condotta, rispondendo a domande e fornendo consigli affinché possa essere creato un migliore rapporto con il nuovo amico "a quattro zampe". Grazie alla convenzione con l'Ordine dei Medici Veterinari di Firenze per i futuri padroni sono previste le seguenti agevolazioni:   prima visita medica di controllo gratuita;  sconti sulle prestazioni veterinarie successive per un periodo minimo di 6 mesi fino ad un periodo massimo di un anno, a partire dalla data di adozione del cane, a discrezione del medico; lo sconto è del 10% rispetto alle tariffe applicate da ogni singolo medico veterinario.promosso in collaborazione con l'Associazione "Amici della Terra", che garantisce grazie all'adesione dell'Ordine dei Medici Veterinari di Firenze facilitazioni economiche per chi adotta un cane abbandonato: prima visita medica di controllo gratuita; sconti sulle prestazioni veterinarie successive per un periodo minimo di 6 mesi fino ad un periodo massimo di un anno, a discrezione del medico,dalla data di adozione del cane, del 10% rispetto alle tariffe applicate da ogni singolo medico veterinario. Inoltre un esperto comportamentalista offrirà una lezione gratuita di condotta, rispondendo a domande e fornendo consigli affinché possa essere creato un migliore rapporto con il nuovo amico "a quattro zampe".                  || Ufficio:    Amici della Terra    | Indirizzo:    via Giano della Bella, 22 - 50124 Firenze    | Tel:    055 2207304 - 335 365149    | E-mail:     info@amicidellaterrafirenze.it     | Orario di apertura:    Dal Lunedì al Venerdì dalle 9:00alle 13:00; dalle 14 alle 18:00