| Informazioni      Dal 1° settembre 2015  , in occasione del rilascio o del rinnovo della carta di identità, è possibile, attraverso la compilazione di un apposito modulo, dichiarare la volontà di donare gli organi, che sarà registrata presso il Sistema Integrato Trapianti (SIT).  Il Comune di San Casciano ha fatto propria  'Una scelta in Comune',  la campagna di promozione di donazione degli organi e tessuti, lanciata dall'Anci su sollecitazione del Ministero della Salute. Per aderire alla campagna e attivare il servizio è stata attivata la collaborazione con i Centri Nazionale e Regionale Trapianti.   E' importante sapere che:   - dopo avere dichiarato la volontà di donare gli organi, il cittadino potrà richiedere di far risultare la sua scelta anche sulla carta d'identità, mediante la stampa della seguente formula: "Assenso alla donazione organi/tessuti"  - il cittadino può cambiare volontà, in qualsiasi momento, recandosi presso la propria ASL di appartenenza oppure presso le aziende ospedaliere o gli ambulatori dei medici di medicina generale o i Centri Regionali per i Trapianti, o - limitatamente al successivo momento del rinnovo del documento d'identità - anche presso l'ufficio anagrafe del Comune, ricompilando l'apposito modulo. In questo modo, i Centri Regionali per i Trapianti hanno la certezza di poter consultare sempre l'ultima volontà espressa dal cittadino tramite il SIT  - tuttavia, la carta d'identità può essere rilasciata nuovamente, prima della scadenza della sua vaidità, solo in caso di furto, smarrimento e deterioramento, anche nel caso in cui il cittadino cambi volontà.   Altre modalità di manifestare la volontà di donare gli organi:   	 con la firma dell'apposito modulo presso le ASL 	 con la firma dell'atto olografo dell'AIDO (Associazione Italiana Donatori di Organi, Tessuti e Cellule) 	 mediante la compilazione e la firma del Tesserino Blu consegnato dal Ministero della Salute nel 2000 oppure le tessere distribuite dalle Associazioni di settore (in questo caso da portare sempre con sé) 	 scrivendo su un foglio libero la propria volontà, ricordandosi di inserire i dati anagrafici, la data e la tua firma e custodendo il foglio tra i propri documenti personali.   N.B.:  Anche la dichiarazione resa presso le ASL e l'AIDO, al pari di quella resa presso i Comuni, è registrata e consultabile attraverso il sistema informativo trapianti.    Donare gli organi e i tessuti è un atto di grande civiltà che può consentire di salvare vite umane.   Tuttavia,  all'atto del rilascio o del rinnovo della carta d'identità al cittadino è consentito anche di manifestare la volontà di non donare gli organi e di richiedere la stampa della dicitura "Diniego alla donazione organi/tessuti' sul documento . Anche in questo caso: - è consentito in ogni momento il cambio di volontà, con le modalità sopra indicate; - è ammesso un nuovo rilascio della carta d'identità prima della scadenza della sua validità soltanto in caso di furto, smarrimento e deterioramento.          | Avvertenze      Cittadini che vogliono donare organi e tessut i: 	 	si può fare la dichiarazione 	 	A San Casciano è possibile dal 1° settembre, 	 	con il rinnovo o il rilascio della carta d'identità              |