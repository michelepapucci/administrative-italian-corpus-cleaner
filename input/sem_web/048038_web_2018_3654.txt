| Descrizione      Info Servizio:   Dal 1° gennaio 2012, con l'entrata in vigore dell'art. 15 della legge 183/2011, nei rapporti con gli organi della Pubblica Amministrazione e con i Gestori di Pubblici Servizi, i certificati sono sempre sostituiti dall'autocertificazione.  AUTOCERTIFICAZIONE o DICHIARAZIONE SOSTITUTIVA DI CERTIFICAZIONE 	E' la dichiarazione che sostituisce la produzione di certificati nei rapporti con la Pubblica Amministrazione, con i gestori di servizi pubblici e con i privati. È regolata dal D.P.R. 28 dicembre 2000, n. 445 (Testo Unico delle disposizioni legislative e regolamenti in materia di documentazione amministrativa).  DICHIARAZIONE SOSTITUTIVA DI ATTO DI NOTORIETA' 	Con la dichiarazione sostitutiva di atto di notorietà l'interessato attesta di conoscere stati, fatti o qualità personali che lo riguardano o che riguardano terze persone, delle quali egli abbia diretta conoscenza. Ha la stessa validità temporale degli atti che sostituisce.      Chi deve accettare l'autocertificazione   	 Tutte le Pubbliche Amministrazioni (Ministeri, Scuole, Università, Regioni, Province, Comuni, Aziende Sanitarie Locali, Inps, motorizzazione, ecc...) 	 Tutti i gestori di servizi pubblici (le aziende che hanno in concessione servizi come i trasporti, l'erogazione di energia, il servizio postale, le reti telefoniche, raccolta e smaltimento rifiuti, ecc...)   Il rifiuto da parte dell'impiegato addetto, di ricevere ed accettare l'autocertificazione non autenticata costituisce violazione dei doveri d'ufficio.   	L'autocertificazione può riguardare anche dati storici, cioè relativi a dati riferiti ad un momento diverso dall'attuale.      Quando non può essere utilizzata l'autocertificazione   	 certificati medici, sanitari, veterinari, di origine di conformità CE, di marchi o brevetti. 	      Verifiche e responsabilità penali   La dichiarazione sostitutiva di certificazione è soggetta a controllo: se da questo emerge un falso, il dichiarante decade dai benefici ottenuti e può essere denunciato all'Autorità Giudiziaria.          | Modalità di richiesta     L'autocertificazione e la dichiarazione sostitutiva di atto di notorietà possono essere:   	- firmate dall'interessato davanti al dipendente addetto a riceverle   	- firmate e inviate per posta, fax o consegnate da un'altra persona allegando fotocopia di un documento d'identità valido del dichiarante sottoscrittore   	- sottoscritte mediante la firma digitale e inviate per via telematica.       | Requisiti del richiedente     Possono rendere le dichiarazioni sostitutive:   	- i cittadini maggiorenni italiani e dell'Unione europea;   	- le persone giuridiche, società di persone, pubbliche amministrazioni, enti, associazioni e comitati aventi sede legale in Italia o in uno dei paesi dell'Unione europea;   	- cittadini maggiorenni di paesi terzi regolarmente soggiornanti in Italia limitatamente ai dati e ai fatti che possono essere attestati dall'amministrazione pubblica italiana, o se previsto da speciali disposizioni di legge e/o da reciproche convenzioni internazionali.  Per i  minori,  le dichiarazioni vengono sottoscritte dall'esercente la potestà genitoriale o dal tutore. 	Per gli  interdetti , vengono sottoscritte dal tutore. 	Per gli  inabilitati  ed i  minori empancipati , possono essere sottoscritte dall'interessato con l'assistenza del curatore       | Costi     Nessuno   	Nei rapporti con i privati, se viene richiesta l'autentica della firma sulla dichiarazione sostitutiva di atto di notorietà è invece prevista l'applicazione dell'imposta di bollo euro 16,00 oltre al pagamento dei diritti di segreteria di euro 0,50.       | Informazioni      Quali dichiarazioni riguarda    	L'autocertificazione sostituisce definitivamente i certificati (quindi non è necessario presentare successivamente il certificato) relativi a:  	 nascita 	 residenza 	 cittadinanza 	 stato civile 	 godimento dei diritti politici ed iscrizione nelle liste elettorali  	 stato di famiglia 	 esistenza in vita 	 nascita dei figli 	 decesso di coniuge/genitori/figli 	 posizione riguardo agli obblighi militari 	 iscrizione in albi o elenchi tenuti da pubbliche amministrazioni 	 composizione del nucleo familiare al fine di ottenere gli assegni familiari 	 dati a conoscenza dell'interessato contenuti nei registri di stato civile  	 certificati, gli estratti e gli attestati necessari per l'iscrizione alle scuole pubbliche ed all'Università 	 tutti i certificati che devono essere presentati alla Motorizzazione civile 	 titolo di studio o la qualifica professionale posseduta 	 esami sostenuti 	 titoli di specializzazione, aggiornamento, qualificazione tecnica, etc. 	 assenza di condanne penali 	 possesso di Codice Fiscale e Partita Iva ed i dati presenti nell'archivio dell'anagrafe tributaria inerenti all'interessato 	 situazione reddituale o economica anche al fine di ottenere benefici o vantaggi di qualsiasi tipo previsti da leggi speciali 	 stato di disoccupazione - la qualità di pensionato e la categoria di pensione, la qualità di casalinga, quella di studente 	 qualità di tutore e curatore 	 qualità di legale rappresentante di persone fisiche o giuridiche 	 assolvimento di specifici obblighi contributivi con l'indicazione del tributo assolto 	 iscrizione presso associazioni di categoria, enti o servizi privati 	 condizioni personali richieste ai fini dell'adozione di provvedimenti amministrativi o dell'acquisizione di vantaggi o di benefici economici, di prestazioni sanitarie, agevolazioni fiscali o tributarie e di ogni altra utilità per persone con disabilità.   Le dichiarazioni possono essere anche cumulative. Le dichiarazioni false costituiscono reato e comportano la perdita del beneficio ottenuto.  N.B.: i dati relativi a cognome, nome, luogo e data di nascita, cittadinanza, stato civile e residenza attestati in documenti di identità o di riconoscimento in corso di validità, possono essere comprovati mediante esibizione dei documenti medesimi.       | Normativa di riferimento     - D.P.R. 28 dicembre 2000, n. 445 	- art. 15 della legge 183/2011              || Ufficio:    Servizi demografici ed elettorali    | Referente:    Lucia Morabito    | Responsabile:    Silvia Benvenuti    | Indirizzo:    Via del Cassero, n.21 - 50026 San Casciano in Val di Pesa    | Fax:    055 8256310    | E-mail:     anagrafe@comune.san-casciano-val-di-pesa.fi.it      | Orario di apertura:    Lunedì e Giovedì 8.30 -12.30 e 16.00 -18.30; Martedì 8.30 - 12.30; Mercoledì e Venerdì 8.30 - 13.30