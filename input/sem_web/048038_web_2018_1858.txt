| Descrizione      SPECIALE ELEZIONI AGGIORNAMENTO IN TEMPO REALE    RISULTATI ELEZIONI PRECEDENTI (2013 e precedenti)      Sono indette per domenica 4 Marzo 2018 le elezioni della Camera dei deputati e del Senato della Repubblica.  Le operazioni di voto si svolgeranno nella sola giornata di domenica 4 Marzo, dalle ore 7,00 alle ore 23,00.   Vai al portale delle elezioni del Ministero dell'Interno    Apri il Manifesto di Convocazione dei Comizi Elettorali     Manifesto elenco candidati e liste per Camera    Manifesto elenco candidati e liste per Senato    	ATTENZIONE: TESSERA ELETTORALE CON SPAZI ESAURITI  In caso di esaurimento di tutti i 18 spazi per i timbri contenuti nella propria tessera elettorale è possibile chiedere il rilascio di una nuova tessera presso l'ufficio elettorale in Via del Cassero, 21.  E' necessario esibire la tessera con gli spazi esauriti e un documento d'identità valido.  L'ufficio segue i seguenti orari di apertura: 	- dal lunedi al venerdì 8,30 - 12,30 	- lunedì e giovedi anche 16,00 - 18,30  Inoltre sarà aperto in via straordinaria per il rilascio delle tessere elettorali: 	- venerdi 2 e sabato 3 marzo 2018: 9,00 - 18,00 (orario continuato) - domenica 4 marzo 2018: 7,00 - 23,00 (orario continuato)       | Requisiti del richiedente     Chi può votare  Per l'elezione della Camera dei Deputati: 	- i cittadini italiani iscritti alle liste elettorali che entro il giorno fissato per la votazione abbiano compiuto il 18° anno di età  Per l'elezione del Senato della Repubblica: 	- i cittadini italiani iscritti alle liste elettorali che entro il giorno fissato per la votazione abbiano compiuto il 25° anno di età       | Informazioni      Servizi speciali di trasporto  	  	Il Comune di San Casciano in val di Pesa organizza un servizio di trasporto per gli elettori con difficoltà motorie, al fine di consentire il raggiungimento del seggio elettorale.  Il servizio è effettuato in collaborazione con le associazioni di volontariato Arciconfraternita di Misericordia e Auser Volontariato. 	Per usufruire del servizio è necessario prenotare entro Sabato 2 Marzo al n. 055 820 023 (Misericordia di San Casciano) dalle 8.00 alle 13.00.   Voto da parte di elettori che necessitano di accompagnamento   Gli elettori fisicamente impediti possono esprimere il voto con l'assistenza in cabina di una persona liberamente scelta ed iscritta nelle liste elettorali.  L'impedimento deve essere ricollegabile alla capacità visiva od al movimento delle mani. Sono considerati elettori fisicamente impediti i ciechi, gli amputati delle mani e gli affetti da paralisi o da altro impedimento di analoga gravità. La funzione di accompagnatore può essere esercitata per un solo elettore fisicamente impedito.  Hanno diritto al voto assistito anche gli elettori in possesso di libretto INPS recante la categoria ciechi civili ed uno dei seguenti codici: 10, 11, 15, 19, 05, 06, 07.  L'impedimento non evidente dovrà essere dimostrato direttamente al presidente di seggio con   certificato rilasciato dal medico incaricato dall'Azienda USL.  Gli elettori con difficoltà permanenti che diano diritto ad essere accompagnate in cabina elettorale, possono richiedere, all'Ufficio Elettorale del Comune di apporre sulla loro tessera elettorale l'annotazione AVD, che è permanente e dà diritto all'accompagnamento nella cabina elettorale anche per future consultazioni.     L'interessato od un suo delegato dovrà rivolgersi all'Ufficio Elettorale con la tessera elettorale e la certificazione medica attestante la particolare situazione, rilasciata da funzionario medico dell'Azienda USL.     [ Modulo Domanda Apposizione annotazione voto assistito]    Certificazione accompagnamento - Calendario turni ambulatoriali     Voto nel luogo di cura o ricovero    Sono ammessi a votare nel luogo di cura o ricovero: 	- gli elettori ricoverati in ospedali e case di cura; 	- gli elettori ricoverati nelle case di riposo per anziani; 	- i tossicodipendenti degenti presso le strutture di associazioni, nonché presso gli enti e le istituzioni pubbliche o private.  La dichiarazione di voto nel luogo di cura va presentata dalla Direzione Sanitaria della struttura al sindaco del Comune nelle cui liste elettorali il cittadino è iscritto. Il Sindaco provvede a rilasciare ai una attestazione della avvenuta inclusione negli elenchi degli elettori degenti. 	L'elettore quindi potrà votare nel seggio allestito presso il luogo di cura presentando la tessera elettorale rilasciata dal Comune di iscrizione.  Gli elettori degenti non possono esercitare il diritto di voto se non previa esibizione, oltre delle tessera elettorale, anche di tale attestazione.       Voto degli elettori detenuti nelle case circondariali    La normativa vigente prevede che in occasione di tutte le consultazioni elettorali o referendarie, i detenuti presso le case circondariali possano essere ammessi a votare nel luogo di restrizione e, compilando apposito modulo di richiesta di ammissione al voto disponibile presso la casa circondariale. La richiesta verrà trasmessa dalla casa circondariale al Sindaco del Comune che provvederà a rilasciare l'autorizzazione a votare nel luogo di detenzione. 	L'elettore quindi potrà votare nel seggio allestito presso la casa circondariale presentando la tessera elettorale rilasciata dal Comune di iscrizione.   Voto domiciliare   E' la possibilità di esprimere il voto, presso l'abitazione in cui dimora l'elettore, se questo si trova nelle seguenti condizioni: 	- affetto da gravi infermità, tali da impedirne l'allontanamento dall'abitazione, in condizioni di dipendenza continuativa e vitale da apparecchiature elettromedicali, contenuta nel decreto-legge 3 gennaio 2006 n. 1, convertito, con modificazioni, dalla legge 27 gennaio 2006, n.22, modificato dalla legge 7 maggio 2009, n.46. 	- intrasportabile affetto da gravissime infermità, tali che l'allontanamento dall'abitazione in cui dimorano risulti impossibile anche con l'ausilio dei servizi di trasporto pubblico che i comuni organizzano in occasione di consultazioni per facilitare il raggiungimento del seggio da parte di elettori disabili (art. 29 della legge 5 febbraio 1992, n. 104). 	La dichiarazione deve essere presentata in un periodo compreso tra il 40° e il 20° giorno antecedente la data di votazione,  ossia dal 23 Gennaio al 12 Febbraio 2018 inviando:  	- una domanda di ammissione in carta libera attestante la volontà di esprimere il voto presso l'abitazione in cui dimora, con indicazione esatta e completa dell'indirizzo e, possibilmente, un recapito telefonico 	- la copia della tessera elettorale e copia del documento di identità 	- la certificazione sanitaria, rilasciata dal funzionario medico designato dai competenti organi dell'azienda sanitaria locale, in data non anteriore al 45° giorno antecedente la votazione; tale certificazione medica, per non indurre incertezze, dovrà riprodurre l'esatta formulazione normativa, attestando quindi la sussistenza, in capo all'elettore, delle condizioni di infermità di cui al comma 1, dell'art. 1 della legge n. 46/2009, con prognosi di almeno 60 giorni decorrenti dalla data di rilascio del certificato, ovvero delle condizioni di dipendenza continuativa e vitale da apparecchiature elettromedicali. Tale certificazione, inoltre, potrà attestare la necessità del cosiddetto "accompagnatore" per l'esercizio del voto. 	[ Modulo Domanda voto domiciliare ]   Certificazione accompagnamento - Calendario turni ambulatoriali       Elettori temporaneamente all'estero per motivi di lavoro, studio o cure mediche e loro familiari conviventi.   Gli elettori italiani che, per motivi di lavoro, studio o cure mediche, si trovano temporaneamente all'estero per un periodo di almeno tre mesi nel quale ricade la data di svolgimento della consultazione elettorale del 4 marzo 2018, possono produrre espressa opzione - valida esclusivamente per la medesima consultazione elettorale alla quale si riferisce - per esercitare il voto per corrispondenza nella circoscrizione Estero per liste di candidati presentate nella ripartizione ove dimorano. 	L'opzione per il voto nella circoscrizione Estero potrà essere prodotta altresì dai familiari con essi conviventi. 	L'opzione dovrà pervenire al comune italiano di iscrizione nelle liste elettorali entro e non oltre il trentaduesimo giorno antecedente la data delle elezioni, e cioè entro il 31 gennaio 2018 (art.4-bis della legge 27 dicembre 2001, n.459, inserito dalla legge 6 maggio 2015, n.52, e di recente modificato dall'art.6, comma 2, lettera a), della legge 3 novembre 2017, n.165). 	Per l'esercizio dell'opzione potrà essere utilizzato il modello riprodotto in formato accessibile ed editabile. 	 (Modulo Opzione voto estero]     Tessera Elettorale     che cosa è e a cosa serve:  	è il documento che permette, unitamente a un valido documento di identità, l'esercizio del diritto di voto, attestando la regolare iscrizione del cittadino nelle liste elettorali del comune di residenza. 	Essa contiene, oltre ai dati anagrafici dell'elettore, l'indicazione della sezione elettorale di appartenenza, della sede di votazione dove recarsi per esercitare il diritto di voto e l'indicazione dei collegi elettorali di appartenenza. 	La tessera elettorale reca inoltre diciotto spazi destinati all'apposizione del timbro da parte del Presidente del seggio elettorale all'atto della votazione. 	La tessera elettorale è inoltre indispensabile per ottenere le agevolazioni sul costo dei biglietti di viaggio in occasione delle votazioni.  E' un documento permanente e dovrà essere conservato con cura per poter esercitare il diritto di voto in occasioni di ogni elezione o referendum.   chi la rilascia:  	viene rilasciata dall'Ufficio Elettorale del Comune di San Casciano in Val di Pesa, posto in Via del cassero, 21.   come si fa per ottenerla:  	la tessera viene stampata al momento dell'iscrizione nelle liste elettorali del Comune e può essere ritirata presentandosi all'Ufficio Elettorale muniti di valido documento di identità. 	E' possibile ritirare la tessera elettorale anche dei propri familiari coabitanti. 	In caso di cambio di residenza in altro Comune la tessera dovrà essere consegnata al Comune di nuova residenza, ricevendone in cambio una nuova. 	In caso di variazione dei dati riportati (cambio di indirizzo all'interno del Comune) i relativi aggiornamenti saranno inviati per posta su etichetta adesiva direttamente al domicilio dell'elettore. 	Chi ha perso o deteriorato la tessera elettorale può ottenerne un duplicato presentandosi direttamente all'ufficio elettorale munito di documento di riconoscimento.   durata e aggiornamento dei dati:  	la tessera è valida fino all'esaurimento dei diciotto spazi destinati all'apposizione del timbro da parte del Presidente del seggio elettorale. All'esaurimento dei predetti spazi, a seguito di domanda dell'interessato, si procede al rinnovo della stessa.   tessera elettorale con spazi esauriti :  In caso di esaurimento di tutti i 18 spazi per i timbri contenuti nella propria tessera elettorale è possibile chiedere il rilascio di una nuova tessera presso l'ufficio elettorale in Via del Cassero, 21.  E' necessario esibire la tessera con gli spazi esauriti e un documento d'identità valido.  L'ufficio segue i seguenti orari di apertura: 	- dal lunedi al venerdì 8,30 - 12,30 	- lunedì e giovedi anche 16,00 - 18,30  L'Ufficio elettorale sarà aperto in via straordinaria per il rilascio delle tessere elettorali: 	- venerdi 2 e sabato 3 marzo 2018: 9,00 - 18,00 (orario continuato) - domenica 4 marzo 2018: 7,00 - 23,00 (orario continuato)  Per maggiori informazioni: 055 8256301 / 304 / 300   Agevolazioni di viaggio  	Gli elettori che si recheranno a votare nel proprio comune di iscrizione elettorale potranno usufruire delle agevolazioni di viaggio, che verranno applicate da enti e società che gestiscono i relativi servizi di trasporto.      Composizione degli uffici elettorali di sezione I seggi elettorali sono composti da:  	- un presidente, nominato dal Presidente della Corte d'Appello di Firenze, tra gli iscritti nell'apposito albo; 	- un segretario, nominato dal presidente tra gli elettori del Comune; 	- 4 scrutatori, nominati dalla Commissione Elettorale Comunale in pubblica seduta, tra gli iscritti nell'apposito albo. 	 La Commissione Elettorale Comunale si riunirà per la nomina degli scrutatori alle ore 15.00 del giorno Giovedì 8 febbraio 2018 presso l'ufficio Elettorale in Via del Cassero, 21.        Orari di apertura degli uffici comunali    L'Ufficio Elettorale è situato in Via del Cassero, 21  ed è aperto al pubblico:  - dal lunedi al venerdì dalle 8,30 alle 12,30 	- lunedì e giovedi anche dalle 16,00 alle 18,30      inoltre sarà aperto in via straordinaria:   	 		    per il rilascio delle tessere elettorali    		 			 				   venerdi 2 e sabato 3 marzo 2018 dalle ore 9,00 alle ore 18,00   			 			 				   domenica 4 marzo 2018 dalle ore 7,00 alle ore 23,00   			 		 	   Per maggiori informazioni è possibile contattare l' Ufficio Elettorale ai seguenti numeri: 055 8256301 / 304 / 300          | Avvertenze      DOVE SI VOTA    Elenco e ubicazione sezioni elettorali    Avviso  trasferimento temporaneo Sezione 16 di La Romola presso locali ambulatori medici via Treggiaia 34   PROPAGANDA ELETTORALE:   Con delibera della Giunta Comunale n. 27 del 01.02.2018 sono stati individuati gli spazi adibiti alla propaganda elettorale diretta. 	I tabelloni sono posizionati nei seguenti luoghi ( visualizza tabella ) Con le delibere n. 34  del 09.02.2018 e n.44 del 15.02.2018 la Giunta Comunale ha assegnato gli spazi ai candidati e alle liste. 	Ogni candidato uninominale e ogni lista può affiggere i propri manifesti esclusivamente nello spazio corrispondente al numero assegnato: 	-  Delibarazione Giunta comunale 27/2018 - determinazione numero spazi propaganda elettorale   -  Deliberazione Giunta comunale 34/2018 - assegnazione spazi elezione senato   -  Deliberazione Giunta comunale 44/2018 - assegnazione spazi elezione camera    A partire dal venerdi 2 febbraio è vietata:  	- la propaganda elettorale luminosa o figurativa a carattere fisso in luogo pubblico, escluse le insegne delle sedi dei partiti 	- ogni forma di propaganda luminosa mobile 	- il lancio o il getto di volantini 	- l'uso di altoparlanti su mezzi mobili ( se on nei limiti di cui all'art. 7 comma 2, della L. 130/1975)  Dal giorno sabato 3 marzo e fino alla chiusura delle operazioni di voto sono vientati i comizi, le riunioni di propaganda elettorale in luoghi pubblici o aperti al pubblico, le nuove affissioni di stampati, giornali murali o manifesti. 	Inoltre nel giorno della votazione è vietata ogni forma di propaganda entro il raggio di 200 mt. dall'ingresso delle sezioni elettorali.              || Ufficio:    Elettorale    | Referente:    Bandinelli Maura    | Responsabile:    Benvenuti Silvia    | Indirizzo:    Via del Cassero 21 -piano terra - 50026 San Casciano in Val di Pesa    | Fax:    055 8256310    | Orario di apertura:    dal lunedì al venerdì dalle 8.30 alle 12.30 il lunedì e il giovedì anche dalle 16.00 alle 18.30