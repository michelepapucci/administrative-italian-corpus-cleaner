| Descrizione      Aiutiamo i bambini Cri du Chat con la raccolta di vecchi cellulari        | Informazioni       I raccoglitori sono stati collocati presso il palazzo comunale e nei negozi del centro    Ci sono diversi modi per sostenere l'Abc. Bambini cri du chat di San Casciano. Uno di questi è raccogliere vecchi cellulari che non si usano più. Anziché gettarli nei cassonetti, i telefonini, funzionanti o no, possono tradursi in preziosi contributi a sostegno delle tante famiglie italiane colpite dalla malattia genetica Bambini Cri du Chat. Ogni vecchio cellulare dato via è una mano che si tende ad una onlus che da anni a San Casciano si occupa di una malattia rara e sviluppa progetti di ricerca scientifica, educazione, riabilitazione e terapia a domicilio.  All'interno del palazzo comunale e presso alcuni negozi del centro storico sono stati collocati degli appositi raccoglitori dove poter riporre i cellulari privi di   scatole, cavi o caricatori.  L'iniziativa, finalizzata alla raccolta di fondi necessari a finanziare le attività dell'Abc, è promossa da Maura Masini, presidente dell'associazione. Maura è anche restauratrice ed è in questa veste che alcune settimane fa si è offerta di intervenire su un antico tabernacolo situato nel cuore del capoluogo con un lavoro che attualmente è in fase di realizzazione e sarà concluso e inaugurato il 6 novembre. 'Ora siamo noi - commenta Maura Masini - a chiedere un aiuto alla comunità, cittadini, imprenditori, commercianti, titolari di aziende agricole e agrituristiche, invitiamo tutti a contattarci al più presto: ci occuperemo noi di sistemare i raccoglitori e di prelevarne il contenuto una volta riempiti'.  Per la realizzazione di questa iniziativa Abc ha attivato una collaborazione con cellulariperbeneficienza.it. lI progetto prevede che l'associazione riceva un compenso per l'attività di raccolta dei vecchi cellulari. 'Il miglior modo per raccogliere cellulari - aggiunge Masini - è avere a disposizione dei contenitori dove conferirli, raccoglitori da collocare negli uffici, nei negozi, nei ristoranti, nelle scuole, nei luoghi che registrano una consistente affluenza da part dei cittadini. I contenitori hanno il logo della nostra associazione e saranno svuotati periodicamente dagli addetti di Cellulariperbeneficienza.it '.  Per maggiori informazioni: ABC 055.828683 Cellulariperbeneficienza.it.              |