| Requisiti del richiedente     Il numero consente di contattare il centralino di Pronto Intervento della Centrale Operativa. 	 	Può essere utilizzato per qualsiasi richiesta di intervento o per la segnalazione di situazioni che rendono necessaria la presenza di personale della Polizia Municipale. 	Un operatore prende nota della chiamata dell'utente, completa di nominativo e recapito telefonico, predisponendo una scheda, e inoltra la segnalazione alla pattuglia presente sul territorio. 	 	La pattuglia di Pronto Intervento è destinata in via principale a intervenire in situazioni critiche o eventi particolari che hanno diretto riflesso sulla viabilità cittadina e/o sulla incolumità e sicurezza delle persone.       | Informazioni      Come mi comporto in caso di incidente stradale?   	 	Premesso che occorre guidare sempre con prudenza, rispettando le Norme del Codice della Strada anche quando la strada è libera e avendo cura di verificare che gli altri utenti riconoscano i nostri diritti in relazione alle norme stesse, in caso di incidente stradale è opportuno mantenere un atteggiamento educato e lucido che consenta di valutare le circostanze del fatto e di dare la priorità ai seguenti elementi:  	 soccorso di eventuali feriti (se occorre, chiamare subito il 118) 	 immediata messa in sicurezza di noi stessi e degli altri utenti della strada (giubbotto rifrangente, segnalazione dei veicoli sinistrati, ecc.) 	 se si tratta di incidente con soli danni alle cose e i veicoli sono marcianti, rimozione dell'intralcio alla circolazione 	 annotazione del nominativo e del recapito di eventuali testimoni 	 scambio dei dati di tutti i veicoli fra i coinvolti adoperando, come traccia utile e per la successiva denuncia, il modello Cid fornito dalle compagnie di assicurazione. Se si ritiene che occorrano i rilievi da parte di un organo di Polizia, verificare la disponibilità di pattuglie telefonando alla Polizia Municipale (vedi intestazione), alla Polizia Stradale (anche tramite il 113) o al 112. Anche nel caso in cui non occorrano rilievi, verificare sempre prima di allontanarsi che l'incidente non abbia prodotto dispersione di sostanza viscida, frammenti o quant'altro possa costituire pericolo per gli altri utenti della strada. Qualora esista una situazione di potenziale pericolo che non possa essere rimossa con i mezzi a disposizione, avvertire l'Autorità e trattenersi, segnalando il pericolo, fino all'arrivo di personale che possa risolvere il problema.   I coinvolti nell'incidente sono sempre responsabili di eventuali danni prodotti a terzi dalla loro negligenza.              || Ufficio:    Polizia Municipale    | Referente:    Isp. Giannelli Stefania    | Responsabile:    Comandante Fusi Filippo    | Indirizzo:    Via dell'Antella n. 32, loc. Ponte a Niccheri – 50012 Antella    | Tel:    055 631111    | Fax:    055 633000    | E-mail:     polizia.municipale@comune.bagno-a-ripoli.fi.it     | Orario di apertura:    Cliccare link esterno