| Descrizione |    I gas tossici sono sostanze che si trovano allo stato gassoso o che devono passare allo stato di gas o di vapore per essere utilizzate, adoperate in ragione del loro potere tossico oppure riconosciute pericolose per la sicurezza ed incolumità pubblica anche se utilizzate per scopi diversi da quelli dipendenti dalle loro proprietà tossiche (articolo 1 del Regio Decreto 09/01/1927, n. 147). 	Per l'impiego di gas tossici (ovvero l'utilizzo, la custodia e la conservazione) occorre possedere apposta autorizzazione rilasciata dal Suap  previa istruttoria favorevole della Azienda USL Toscana Centro e sentita la Commissione Tecnica Permanente   (composta da membri di Azienda Sanitaria di Firenze, Prefettura, Questura, Vigili del fuoco e Arpat),   che ha competenza su tutto il territorio della Regione Toscana.    La patente di abilitazione per l'impiego dei gas tossici, una volta rilasciata al titolare, è soggetta a revisione periodica non superiore a cinque anni   e puo' essere revocata in ogni  momento  quando  vengono   meno i presupposti del suo rilascio e decade se non è rinnovata  in   tempo utile ai sensi dell'art. 35  del  R.D. 9   gennaio 1927, n. 147.          | Modalità di richiesta | La richiesta di autorizzazione e di rinnovo deve essere presentata sugli specifici moduli scaricabili da questa pagina.          | Requisiti del richiedente | Gli  addetti  all'impiego  di  gas  tossici  devono essere  persone  di  accertata  idoneita'  fisica  e  morale   e   di riconosciuta professionalita' attestata dalla patente di cui al  Capo VII, del regio decreto 9 gennaio 1927, n. 147.  I requisiti richiesti sono:   residenza nel comune di Sesto Fiorentino; 	 compimento della maggiore età; 	 solo per i cittadini extracomunitari, permesso di soggiorno in corso di validità; 	 conseguimento della licenza media inferiore come titolo di studio minimo necessario; 	 assenza di condanne penali ostative al rilascio della patente; 	 assenza di procedimenti penali in corso ostativi al rilascio della patente; 	 possesso dei requisiti morali previsti dagli articoli 11 e 92 del Testo Unico delle Leggi di Pubblica Sicurezza (TULPS); 	 non sussistenza delle cause di divieto, di decadenza o di sospensione di cui alla normativa antimafia.          | Documentazione da presentare | La documentazione da presentare è indicata sui modelli di richiesta.         | Costi | La presentazione della pratica può essere soggetta al pagamento di eventuali diritti Suap o diritti di altri Enti.         | Tempi | La richiesta di rilascio di autorizzazione deve essere presentata nei seguenti periodi:   dal 1 al 25 marzo, per la sessione primaverile di esami tenuti dalla Commissione regionale; 	 dal 1 al 25 settembre, per la sessione autunnale di esami tenuti dalla Commissione regionale.          | Informazioni | L'ultima revisione generale è stata disposta dal Direttore Generale della Prevenzione con Decreto Ministero della Salute del 6.2.2017, pubblicato nella Gazzetta Ufficiale Serie Generale n. 63 del 16.3.2017.                            | Avvertenze | La patente è soggetta a revisione periodica quinquennale e può essere revocata in ogni momento quando vengono meno i presupposti del suo rilascio e decade se non è rinnovata in tempo utile ai sensi dell'art. 35 del regio decreto n. 147/27.          | Normativa di riferimento |  Normativa di riferimento:    Regio Decreto 09/01/1927 n. 147 e successive modificazioni; 	 Legge 23.12.1978 n. 833; 	 Legge Regionale Toscana 22/02/2000 n. 16, art. 4; 	 Delibera Giunta Regionale Toscana 28.03.2000 n. 388.     Testi consigliati per la preparazione del candidato:    "Gas tossici. Autorizzazioni, norme di sicurezza, tossicologia, certificazione di qualità. Guida pratica per la preparazione agli esami di abilitazione" di Renato Mari, edizioni Il Sole 24 Ore; 	 "Manuale per l'esame di abilitazione all'uso dei gas tossici" a cura dell'Assessorato alla Sanità della Regione Piemonte, reperibile sul Web.                  |          |   Suap - Rilascio e rinnovo patente di abilitazione all'impiego di gas tossici     |   Ufficio:    Suap     |   Referente:    Flavio Casadei della Chiesa, Michela Fedi     |   Responsabile:    Emanuela Ceccarelli     |   Indirizzo:    via Dante Alighieri, 8      |   Tel:    0554496786 , 0554496789     |   Fax:    0554496714     |   E-mail:    suap@comune.sesto-fiorentino.fi.it     |   Orario di apertura:    L’ufficio è aperto al pubblico il martedì e il giovedì pomeriggio dalle 15.00 alle 17.45 e il mercoledì dalle 8.45 alle 13.45. Alle risposte telefoniche è dedicata la fascia orario dalle 12 alle 13.30 dei giorni di lunedì, martedì, giovedì e venerdì.