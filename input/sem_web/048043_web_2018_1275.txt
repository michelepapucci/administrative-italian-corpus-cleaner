| Descrizione |    E' uno strumento di attuazione delle previsioni del Regolamento Urbanistico.         | Modalità di richiesta | La richiesta, indirizzata al Dirigente del Settore Sviluppo del Territorio, deve essere presentata in carta da bollo sull’apposito modulo e dovrà essere corredata, per come di seguito specificato, dalla documentazione prevista sia dall’art. 109 della legge regionale n. 65/2014 che dalla scheda 3.1 allegata al Regolamento Edilizio.  La documentazione allegata alla richiesta dovrà essere prodotta in un’unica copia, sia in formato cartaceo che digitale. Le ulteriori copie, eventualmente necessarie, saranno richieste successivamente dall’ufficio.  La richiesta può essere inoltrata con una delle seguenti modalità:   consegna diretta all’ufficio Protocollo in piazza Vittorio Veneto n.1, ovvero presso la sede del Settore in via Dante Alighieri n. 8, 2° piano presso la portineria nell’orario di apertura al pubblico; 	 spedizione a mezzo posta a: Comune di Sesto Fiorentino – Servizio “Settore Sviluppo del Territorio – Servizio Pianificazione Territoriale” – via Dante Alighieri n. 8, 50019 Sesto Fiorentino (FI); 	 trasmissione tramite PEC all’indirizzo  protocollo@pec.sesto-fiorentino.net , della domanda predisposta in formato elettronico non modificabile (file.pdf) e sottoscritta digitalmente.           | Requisiti del richiedente | Essere proprietario degli immobili ricadenti negli ambiti di trasformazione e nelle aree individuate dal Regolamento Urbanistico come soggette a piano attuativo.  Qualora ricorrano le condizioni di cui all’art. 108 legge regionale 65/2014, i proprietari possono costituire un consorzio per la presentazione del piano.          | Documentazione da presentare | Alla richiesta deve essere allegata la documentazione indicata all’art. 109 della legge regionale 65/2014 e alla scheda 3.1 del Regolamento Edilizio.  Nel caso di aree sulle quali siano state insediate attività classificate dal Piano provinciale per la gestione dei rifiuti - terzo stralcio relativo alla bonifica dei siti inquinati, dovrà essere prodotto il Piano di Investigazione Ambientale (piano di verifiche a comprovare le condizioni di integrità del sito previsto dall’art. 10.5.2.3 del citato piano provinciale) ovvero specifica dichiarazione di non necessità dello stesso.  Il piano attuativo, inoltre, dovrà essere corredato da specifico elaborato di valutazione dal quale risulti l’assenza di effetti significativi sull’ambiente o, in caso contrario, il rispetto delle previsioni dell’art 49 delle norme de RU.         | Iter procedura | Ai richiedenti, entro 10 giorni dalla presentazione dell’istanza, verrà comunicato il nominativo del responsabile del procedimento , ai sensi dell’art. 7 della legge 241/90.  Il responsabile del procedimento convoca la conferenza dei servizi interna ed esterna con la partecipazione dei componenti della commissione edilizia, per l’acquisizione dei pareri di competenza.  Nel caso in cui l’intervento ricada in zona paesaggistica, il responsabile del procedimento sottoporrà il progetto all’esame dalla commissione per il paesaggio.  Il responsabile del procedimento potrà, ove lo ritenga necessario e in qualsiasi fase dell’istruttoria, richiedere integrazioni.  La proposta di piano è adottata dal Consiglio Comunale e, successivamente, trasmessa alla Città Metropolitana, Dell’avvenuta adozione è data notizia sul BURT e la relativa documentazione è depositata per 30 giorni dalla suddetta pubblicazione, chiunque entro tale termine può prenderne visione e presentare osservazioni.  Qualora siano state presentate osservazione, il piano, approvato dal Consiglio Comunale, acquista efficacia dalla data di pubblicazione del relativo avviso sul BURT. Nel caso in cui non siano state presentate osservazioni il piano diventa efficace dalla pubblicazione sul BURT dell’avviso che ne da atto.            | Costi | All'atto di presentazione dell'istanza è dovuto il pagamento dei diritti di segreteria e dei rimborsi spese forfettarie come stabiliti dalla delibera di Giunta Comunale n. 356 del 28//12/2017 (allegato B2) .         | Tempi | Entro 10 giorni dalla presentazione della richiesta viene comunicato il nominativo del responsabile del procedimento.  La Conferenza dei servizi interna ed esterna deve essere convocata almeno 10 giorni rima della seduta, può richiedere una sola volta documentazione integrativa e deve concludere i suoi lavori entro 60 giorni dalla prima seduta o dalla presentazione della documentazione integrativa.  Entro 60 giorni dal ricevimento del piano o dal completamento della documentazione presentata sono comunicati al proponente i tempi previsti per l’adozione del piano.         | Modalità di fruizione | Il termine di validità del Piano Attuativo fissato dal Comune non può essere superiore a 10 anni.          | Informazioni | I contenuti della convenzione devono essere definiti nel rispetto di quanto prescritto dalla LR 65/2014 e dall’art. 2.1.2.5 del Regolamento Edilizio. 	Successivamente all’acquisita efficacia del Piano Attuativo potranno essere presentati i singoli titoli abilitativi relativi alle opere di urbanizzazione ed agli interventi edilizi privati.  Il rilascio dei titoli edilizi è subordinato alla stipula della convenzione.                            | Normativa di riferimento | Legge Regionale 65/2014 art. 107 e seguenti  Regolamento Urbanistico - Norme generali art. 68  Regolamento Edilizio, capo 2.1.2.                 |          |   Territorio - Piani attuativi di iniziativa pubblica o privata     |   Ufficio:    Ufficio Piani Attuativi     |   Referente:    Arch. Maria Maselli     |   Responsabile:    Arch. Alessandra Guidotti     |   Indirizzo:    via Dante Alighieri, 8 - 50019 Sesto Fiorentino     |   Tel:    055 4496768     |   Fax:    055 4496777     |   E-mail:    m.maselli@comune.sesto-fiorentino.fi.it