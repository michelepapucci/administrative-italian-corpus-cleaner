- 31.08.2018 - Il 25 maggio 2018 è entrata in vigore la L.R. 18 maggio 2018, n. 24 'Disposizioni in materia di sistema organizzativo del turismo, strutture ricettive, locazioni e professioni turistiche. Modifiche alla  - l.r. 86/2016 - ' che introduce per le strutture ricettive di cui alla L.R. 86/2016 sanzioni amministrative pecuniarie in caso di omessa, parziale o incompleta comunicazione dei flussi turistici per finalità statistiche per più di tre volte nell'anno solare, anche in caso di assenza di movimento. | Che cos'è : I titolari o i gestori delle strutture ricettive alberghiere ed extralberghiere e coloro che esercitano la locazione turistica, operanti sul territorio di Prato e provincia, hanno l'obbligo di comunicare telematicamente, con cadenza mensile, i flussi turistici a fini statistici anche in assenza di movimento. - In caso di omessa comunicazione dei flussi turistici per più di tre volte nel corso dell'anno solare o in caso di trasmissione parziale o incompleta dei dati, si incorre nell'applicazione della - sanzione amministrativa pecuniaria da euro 100,00 a euro 600,00 - per ogni omissione o trasmissione parzialmente o totalmente non compilata. - Anche le aziende agrituristiche con pernottamento, in quanto esercizi ricettivi, sono tenuti ad effettuare la comunicazione dei flussi turistici come previsto ai sensi della L.R. 30/2003 e del D.Lgs. 322/1989. - L'indagine statistica ha lo scopo di raccogliere informazioni per ciascun mese dell'anno su arrivi e presenze dei clienti stranieri e italiani, distinguendo i primi in base al paese di residenza e i secondi in base alla provincia e/o regione di residenza, al fine di monitorare il movimento turistico e orientare la promozione turistica. - Per la comunicazione dei dati sui flussi turistici il Comune di Prato mette a disposizione delle strutture ricettive di Prato e provincia, in forma gratuita, la procedura on line - Turistat3 - sulla quale è  costituita l'anagrafe della ricettività contenente i dati identificativi delle strutture ricettive operanti sul territorio provinciale , la tipologia ricettiva e la loro consistenza (n° camere, n° posti letto, n° bagni), la classificazione laddove prevista, la titolarità dell'impresa, sulla base delle informazioni tratte dalle comunicazioni che le strutture ricettive hanno l'obbligo di presentare ai Suap dei Comuni di riferimento (vedi pagina " - comunicazione e pubblicità dei prezzi - "). - La procedura ' - Turistat3 - ' consente alla struttura ricettiva di svolgere una serie di adempimenti con un unico inserimento di dati: - l'effettuazione del check-in del cliente e conseguentemente l'elaborazione del file già compilato da allegare e trasmettere alla Questura per i relativi adempimenti; - la trasmissione in formato elettronico dei dati su arrivi e partenze dei clienti in attuazione della normativa di riferimento, della direttiva CE, n. 692/2011 e sulla base delle istruzioni emanate dall'ISTAT in merito alla raccolta dei dati; - il calcolo dell' - imposta di soggiorno - , ove prevista; - attività di benchmarking che consente di comparare i valori di movimentazione turistica tra aziende della medesima tipologia e qualificazione. - (Maggiori informazioni sulle funzionalità della procedura sono disponibili anche visionando la presentazione su  - Allegati e documenti - ). - Per accedere e utilizzare la procedura Turistat 3 occorre fare richiesta all'Ufficio Turismo (vedi  - Come si ottiene - ). | Requisiti : A chi è rivolto - Il servizio è rivolto ai titolari e/o gestori delle strutture ricettive alberghiere ed extralberghiere e alle aziende agrituristiche operanti sul territorio di Prato e provincia. | Come si ottiene : Termini, scadenze, modalità di presentazione della domanda - Accesso alla procedura on line - Per accedere alla procedura Turistat3, il titolare o gestore della struttura ricettiva deve chiedere il rilascio del codice regionale e della password compilando l'apposito modulo (vedi Modulistica) da trasmettere via e-mail a: - turismo@comune.prato.it - . - Per l'accesso alla procedura si consiglia l'utilizzo del browser Mozilla Firefox. -   - Trasmissione on line dei dati sui flussi turistici - I dati sui flussi turistici nelle strutture ricettive devono essere trasmessi direttamente all'Ufficio Turismo, tramite  - Turistat3 - , entro il 5° giorno successivo alla chiusura del mese di competenza, salvo incorrere nella sanzione amministrativa pecuniaria sopra citata. - &#8203; | Note : Segnalazioni e precisazioni - Trattamento dei dati - I dati sui flussi turistici inviati dalle strutture ricettive vengono utilizzati dall'Istituto Nazionale di Statistica per la rilevazione del 'Movimento dei clienti negli esercizi ricettivi', che è prevista dal Programma statistico nazionale, facendone parte integrante e pertanto ciascun operatore della ricettività è tenuto a fornire quanto richiesto. - I dati raccolti sono trattati nel rispetto della normativa in materia di segreto statistico e, nel caso di dati personali, di protezione di tali dati e sono diffusi in forma aggregata, in modo tale che non sia possibile risalire ai soggetti che li hanno forniti o ai quali si riferiscono. -   - Normativa di riferimento - L.R. 20 dicembre 2016, n. 86 -  e ss. mm. - L.R. 23 giugno 2003, n. 30 e ss.mm. - D.Lgs. 6 settembre 1989, n. 322 e ss.mm. | Responsabile del Procedimento : Adriana - Pagliai - Email: - a.pagliai@comune.prato.it - Telefono: 0574 1835164 | Allegati e documenti : Presentazione Turistat3 in formato .pdf - (1.58 MB) | Modulistica : Richiesta attivazione Turistat3 | Altre informazioni utili : Procedura on line Turistat3 della Provincia per l'invio telematico delle rilevazioni nelle strutture ricettive - Richiedere dati statistici sul turismo - Osservaturismo - Prato Turismo - Attività ricettive - Comunicazione e pubblicità prezzi: adempimenti per strutture ricettive - Imposta di soggiorno | Dove andare : Ufficio Turismo - Sede - Via Santa Caterina - , 17 -  (2° piano) -  - 59100 -  Prato -  PO - Telefono: - 0574 1835164 - 1835165 - 1835166 - Fax: - 0574-1837313 - Orario - Lunedì e giovedì 9.00-13.00 e 15.00-17.00; mercoledì 9.00-13.00. - E-mail - turismo@comune.prato.it - Sito web - http://www.pratoturismo.it - Guarda indirizzo sulla mappa - (apre una nuova finestra) | Funzionario antiritardo : Rosanna - Tocco - Email: - r.tocco@comune.prato.it - Telefono: 0574 1835034 - Come attivare il funzionario antiritardo - Data ultima revisione dei contenuti della pagina: 02.05.2019 -