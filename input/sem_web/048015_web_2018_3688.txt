| Descrizione | Dal 25 giugno 2018 si potrà richiedere la Carta d'Identità Elettronica (C.I.E.) ma fino al 31 agosto 2018 sarà comunque possibile fare anche Carte d'Identità in formato cartaceo; 	Dal 3 settembre 2018 si potranno fare SOLTANTO Carte d'identità Elettroniche;         | Modalità di richiesta | I cittadini residenti a Fiesole devono presentarsi personalmente all'Ufficio Anagrafe, in orario di apertura al pubblico.  I minorenni devono essere accompagnati dai genitori          | Requisiti del richiedente |  La carta d'identità  è il documento che consente il riconoscimento personale e può essere rilasciato a tutti i cittadini  dalla nascita , con una  validità  differenziata a seconda all'età come sotto indicato:  	 minori di 3 anni - triennale 	 dai 3 ai 18 anni - quinquennale 	 maggiori di 18 anni - decennale   La carta d'identità può anche essere rilasciata come documento valido per l'espatrio e nel caso in cui non venga richiesta per questo uso sul retro della seconda facciata viene stampata la dicitura  'non valida per l'espatrio'   Può essere richiesta dai cittadini italiani e stranieri.   Chi è residente all'estero iscritti all' A .I .R .E  può richiedere la carta d'identità al Consolato italiano di riferimento sul territorio dello stato estero di residenza o al comune di residenza.  In casi eccezionali ed urgenti la carta d'identità può anche essere rilasciata a persone domiciliate (e quindi non residenti) dietro motivata richiesta con le stesse modalità indicate nelle documentazione da presentare. I tempi di consegna dipendono dal periodo occorrente per ottenere il rilascio del nulla-osta da parte del Comune di residenza.  Ai  cittadini stranieri  la carta d'identità viene rilasciata ' non valida per l'espatrio'   Per avere indicato sulla carta d'identità il proprio stato civile è necessario chiederlo espressamente.         | Documentazione da presentare | Per il rilascio della carta d'identita' occorrono 2 foto formato tessera identiche recenti e, per il rinnovo, deve essere riconsegnata la carta scaduta o che sta per scadere; in caso di smarrimento é necessario presentare la denuncia di smarrimento o furto agli organi di Polizia.  Per chiedere una nuova carta d'identità è necessario presentare, oltre alla denuncia di smarrimento, un documento di riconoscimento valido.  Se la persona non è in possesso di alcun documento di riconoscimento valido, si deve presentare in anagrafe con due testimoni (in possesso di documento di riconoscimento valido).         | Iter procedura | La carta d'identita' valida per l'espatrio può essere rilasciata ai minorenni previo l'assenso di entrambi i genitori. 	L'assenso avviene con l'apposizione della firma di entrambi i genitori al momento del rilascio del documento. La firma può essere apposta anche in momenti diversi ed il documento viene consegnato dopo che entrambi i genitori hanno firmato.  Qualora uno dei genitori sia impossibilitato a presentarsi allo sportello per l'assenso, può rilasciarlo in forma scritta compilando l'apposito modello scaricabile in allegato.  Senza l'assenso di entrambi i genitori la carta di identita' NON è valida per l'espatrio.  Per i genitori naturali conviventi anagraficamente valgono le disposizioni previste per i genitori coniugati.  Per i minori di anni tre la carta ha validità di tre anni.  Per i minorenni di età compresa tra i tre e i diciotto anni la carta identità ha validità di cinque anni.  I minori al di sotto dei dodici anni non firmano la carta.  Per i minori di anni quattordici, l'uso della carta d'identità ai fini dell'espatrio è subordinato alla condizione che il minore viaggi in compagnia di uno dei genitori o di chi ne fa le veci, o che venga menzionato - su una dichiarazione rilasciata dai genitori o da chi ne fa le veci e convalidata dalla questura o dalle autorità consolari - il nome della persona, ente o compagnia di trasporto a cui il minore è affidato.  In caso di SMARRIMENTO O FURTO, valgono le stesse procedure e la stessa documentazione del rilascio. In più deve essere presentata la denuncia di smarrimento agli Organi di Polizia; per la denuncia occorre farsi dare in Comune il numero della carta d'identità smarrita.               | Costi | Il rilascio della carta di identità è soggetto al pagamento di Euro 5,20  Per la carta di identità smarrita il costo è di 10.20         | Tempi |  Il rilascio della carta d'identità è immediato.   Per i non residenti è vincolato al nulla-osta del Comune di residenza.         | Informazioni | Da aprile 2016, i cittadini maggiorenni possono dichiarare e registrare la propria volontà al consenso e al diniego sulla donazione di organi e tessuti, firmando un semplice modulo, al momento del rilascio della carta di identità.  La manifestazione del consenso o del diniego costituisce una facoltà i non un obbligo per il cittadino e risulta valida l'ultima dichiarazione di volontà resa in ordine di tempo.  Le dichiarazioni di volontà sono registrate all'interno del Sistema InformativoTrapianti (SIT) e il consenso o il diniego espresso confluisce nel fascicolo sanitario elettronico.  Per maggiori informazioni:  www.regione.toscana.it/ott  www.aido.it      N.B.    E' stato segnalato che le Autorità di frontiera di alcuni Paesi esteri non hanno riconosciuto la validità della carta d'identità prorogata con timbro.   Pertanto, se per espatriare i cittadini che devono rinnovare la carta ritengono di voler sostituire la carta d'identità invece di prorogarla o perchè sulla stessa risulta già apposto il timbro della proroga, potranno richiedere un nuovo documento riconsegnando quello di cui sono in possesso (anche se risulta ancora valido) seguendo le indicazioni sopra indicate.   CARTA DI IDENTITA' A DOMICILIO   Se una persona è impossibilitata a recarsi in comune occorre che un incaricato si presenti allo sportello con un certificato del medico di famiglia attestante l'impossibilità a muoversi da casa (e/o eventuale impossibilità a firmare), due foto recenti e uguali ed il vecchio documento. La carta di identità sarà fatta sul momento ma consegnata a domicilio da un incaricato del comune per la identificazione e la firma.                               | Avvertenze | La carta d'identità viene rilasciata valida per 10 anni             | Normativa di riferimento | Normativa di riferimento  - L. 1185 del 21/11/1967 e 271 del 1989 	- Decreto del Presidente della Repubblica 6.8.1994, n. 649 	- Legge "Bassanini 2 n. 127 del 15 maggio 1997 artt. 2 e 3  Semplificazione amministrativa: 	Legge Bassanini 3 n. 191 del 16/6/1998                  |          |   Carta di Identità cartacea     |   Ufficio:    Servizi Informatici/Demografici/Comunicazione     |   Referente:    Mirella Maestrelli - Lucia Consiglio     |   Responsabile:    Fabrizio Caselli     |   Indirizzo:    p.zza Mino, 24/26     |   Tel:    per informazioni 055055     |   Fax:    055 5961223     |   E-mail:    ufficio.anagrafe@comune.fiesole.fi.it     |   Orario di apertura:    lu-ma-me-ve: 8.30-12.30; gio: 8.30-12.30 e 14.30-17.30 (CHIUSO GIOVEDI' POMERIGGIO MESE DI AGOSTO)