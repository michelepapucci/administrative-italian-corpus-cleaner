| Che cos'è : Gli autoveicoli, i motoveicoli e i rimorchi, per poter circolare, devono essere muniti di una carta di circolazione e immatricolati presso la Direzione generale della Motorizzazione Civile. - La carta di circolazione è la carta di identità del veicolo e contiene i dati tecnici che ne permettono la circolazione. Consiste in un foglio cartaceo che presto verrà sostituito da una carta magnetica. | Come si ottiene : Termini, scadenze, modalità di presentazione della domanda - Rilascio - La carta viene intestata al proprietario del veicolo ed è rilasciata dalla Motorizzazione Civile. - Cosa fare in caso di passaggio di proprietà - è necessario presentare la richiesta presso uno dei seguenti sportelli: - Gli uffici della Motorizzazione; - Gli uffici del P.R.A.(Pubblico Registro Automobilistico); - Le delegazioni A.C.I. (Automobile Club d'Italia); - Le agenzie di pratiche automobilistiche abilitate. - Cambio di residenza - L'interessato, al momento della denuncia di cambio di residenza, compila un modulo che verrà trasmesso alla Motorizzazione Civile direttamente dall'Ufficio Anagrafe. - La Motorizzazione invia per posta a casa del richiedente il tagliando adesivo con il nuovo indirizzo da attaccare sulla carta di circolazione. - Per avere informazioni sullo stato della pratica si può contattare il numero verde 800 232323. - Duplicato - Entro 48 ore dalla constatazione di furto/smarrimento bisogna presentare denuncia presso gli uffici di polizia. Al momento della denuncia viene rilasciato un permesso provvisorio di circolazione e viene verificato se il duplicato può essere richiesto direttamente dalle forze dell'ordine. - In questo caso il duplicato verrà inviato per posta a casa dell'interessato. - Se il duplicato non può essere richiesto attraverso le forze dell'ordine, bisogna rivolgersi alla Motorizzazione Civile. | Altre informazioni utili : Guida del Ministero dei trasporti - Data ultima revisione dei contenuti della pagina: 23.10.2019 -