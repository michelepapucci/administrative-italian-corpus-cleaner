- Ai fini del mantenimento dell'iscrizione al registro regionale, tutte le Organizzazioni Di Volontariato che si sono costitute prima del 3 agosto 2017 (entrata in vigore del Codice del Terzo Settore - CTS) hanno tempo - fino al 30 giugno 2020 per adeguare i propri statuti alle nuove norme del CTS - . Tali adeguamenti potranno essere approvati ricorrendo alle modalità e maggioranze previste per le deliberazioni dell'assemblea ordinaria.  | Che cos'è : Le Organizzazioni Di Volontariato (ODV) sono Enti del Terzo Settore (ETS) costituti in forma di associazione (riconosciuta o non riconosciuta) da un numero non inferiore a 7 persone fisiche o a 3 ODV, per lo svolgimento prevalentemente in favore di terzi e senza scopo di lucro, di attività di finalità civiche, solidaristiche e di utilità sociale, avvalendosi in modo prevalente dell'attività di volontariato dei propri associati o delle persone aderenti agli enti associati - La Regione Toscana riconosce e valorizza il ruolo dell'associazionismo ed ha istituito il Registro regionale delle ODV, gestito dal Comune di capoluogo della sede legale dell'associazione.  - LeODV, se iscritte al Registro regionale, possono, tra l'altro: - accedere ai contributi pubblici; - stipulare convenzioni con le amministrazioni pubbliche gli enti pubblici, purché le associazioni siano iscritte da almeno 6 mesi nel Registro, siano in possesso dei requisiti di moralità professionale e dimostrino adeguata attitudine, da valutarsi in riferimento anche alla capacità tecnica e professionale; - partecipare alla consultazione per la programmazione degli interventi nei settori in cui operano; - partecipare alla Consulta regionale del volontariato; - avere informazione ed accesso ai documenti amministrativi;  - accedere al Fondo per il finanziamento di progetti e attività di interesse generale nel terzo settore e al credito agevolato attraverso l'ottenimento di provvidenze creditizie e fideiussorie e privilegi sui crediti; - ottenere strutture e autorizzazioni temporanee per manifestazioni pubbliche, nonché l'utilizzazione agevolata di beni pubblici; - ottenere contributi su progetti sperimentali e per l'acquisto di autoambulanze, autoveicoli per attività sanitaria e beni strumentali; - godere delle forme di flessibilità dell'orario di lavoro o delle turnazioni previste dai contratti o dagli accordi collettivi, per i propri volontari; - usufruire di una serie di agevolazioni di natura fiscale, aggiuntive rispetto a quelle previste per la generalità degli ETS (ad esempio: esenzione imposta di registro per tutti gli atti connessi allo svolgimento delle attività; detrazione Irpef del 35% per i donatori persone fisiche; de-commercializzazione delle attività di somministrazione di alimenti e bevande in occasione di raduni, manifestazioni, celebrazioni e simili a carattere occasionale; ...) - Il Registro è soggetto a revisione annuale, finalizzata a verificare sia il permanere dei requisiti necessari per l'iscrizione, sia l'effettivo svolgimento delle attività di volontariato. La scadenza per l'invio dei documenti (vedi 'Documenti da presentare') è il - 30 giugno di ogni anno - .  | Requisiti : A chi è rivolto - Al Registro possono iscriversi tutte le Organizzazioni Di Volontariato che, al momento della presentazione della domanda, sono costituite ed operanti da almeno - sei mesi - nel territorio regionale. | Come si ottiene : Termini, scadenze, modalità di presentazione della domanda - Iscrizione al Registro regionale di volontariato - Le associazioni della provincia di Prato devono presentare domanda al Comune in cui hanno sede legale. Entro 3 giorni dalla presentazione, il Comune trasmette la domanda e la relativa documentazione al Comune di Prato. - Le associazioni che hanno sede legale nel Comune di Prato, devono presentare domanda e relativa documentazione a mano o per posta: - Ufficio Protocollo - e-mail a - terzosettore@comune.prato.it - Posta Elettronica Certificata (PEC) a - comune.prato@postacert.toscana.it - Revisione al Registro regionale di volontariato - La richiesta di revisione al Registro deve essere presentata al Comune di Prato, con le stesse modalità di presentazione richieste per l'iscrizione. - Documenti da presentare - Iscrizione al registro regionale di volontariato - Modulo Iscrizione (vedi - Modulistica - ) - Copia dell'atto costitutivo e dello statuto (per le organizzazioni costituite dopo il 3.08.2017, l'atto costitutivo e lo statuto devono essere stilati ai sensi del Codice del Terzo settore); - Bilancio consuntivo afferente l'esercizio finanziario precedente ed approvato dall'assemblea, con indicati contributi, beni e lasciti, nonché lo stato patrimoniale; - Documento di identità in corso di validità. - Revisione del registro regionale di volontariato - (entro 30 giugno) - Modulo Revisione (vedi - Modulistica - ) - Copia del bilancio consuntivo afferente l'esercizio precedente. - Documento di identità in corso di  - validità - . - Copia dell'Atto costitutivo e dello Statuto dell'associazione - se modificati - rispetto agli ultimi depositati presso l'Amministrazione (ovvero, per le articolazioni locali di organizzazioni nazionali e regionali copia dell'atto costitutivo e statuto delle associazioni o delle federazioni di cui fanno parte); - Elenco nominativo di coloro che ricoprono le diverse cariche associative - laddove siano intervenute delle modifiche - rispetto all'ultimo elenco depositato presso l'Amministrazione. - Costi e modalità di pagamento - L'iscrizione e la revisione al Registro regionale di volontariato è gratuita. - Tempi e iter della pratica - Iscrizione al registro di volontariato - L'ufficio, entro novanta giorni dal ricevimento della domanda, accertati i requisiti previsti dalla normativa vigente, adotta la determinazione dirigenziale per l'iscrizione dell'organizzazione, indicando le attività per le quali l'iscrizione stessa è disposta. Nel caso in cui non sussistano i requisiti, entro lo stesso termine, l'ufficio adotta il decreto motivato di diniego. - I provvedimenti di iscrizione sono comunicati al Presidente della Giunta regionale, entro trenta giorni dalla data della loro adozione e pubblicato per estratto sul bollettino ufficiale della Regione. - Revisione del registro di volontariato - Il Comune è tenuto a svolgere verifiche sul permanere della corrispondenza delle attività di volontariato, e trasmette al Presidente della Giunta regionale, entro il trenta settembre di ogni anno, l'elenco delle organizzazioni di volontariato la cui verifica abbia avuto esito positivo, per la successiva pubblicazione sul bollettino ufficiale della Regione. | Note : Segnalazioni e precisazioni - Il Codice del Terzo Settore (D. Lgs n. 117 del 03.07.2017 e ss. mm.), ha previsto l'istituzione di un Registro Unico Nazionale del Terzo Settore (RUNTS), ancora non operativo. Fino all'effettiva operatività del RUNTS, continuano a trovare applicazione le seguenti norme ai fini e per gli effetti derivanti dall'iscrizione delle associazione nel Registro regionale del volontariato. - Riferimenti normativi - Legge 11 agosto 1991 n.266 "Legge quadro sul volontariato"; - L.R. 26 aprile 1993 n.28 e successive modificazioni "Norme relative ai rapporti delle organizzazioni di volontariato con la Regione, gli Enti locali e gli altri Enti pubblici. Istituzione del registro regionale delle organizzazioni di volontariato"; - L.R. 1 marzo 2016 n.21 "Riordino delle funzioni di tenuta degli albi regionali del terzo settore".  - D. Lgs. 3 luglio 2017 n. 117 'Codice del Terzo settore, a norma dell'articolo 1, comma 2, lettera b), della legge 6 giugno 2016, n. 106)'; - D. Lgs. 3 agosto 2018 n. 105 'Disposizioni integrative e correttive al decreto legislativo 3 luglio 2017, n. 117, recante: 'Codice del Terzo settore, a norma dell'articolo 1, comma 2, lettera b), della legge 6 giugno 2016, n. 106)'. | Responsabile del Procedimento : Valentina - Sardi - Email: - v.sardi@comune.prato.it | Modulistica : Richiesta iscrizione registro organizzazioni di volontariato (prima del 3.08.2017) - Richiesta iscrizione registro organizzazioni di volontariato (dopo il 3.08.2017) - Revisione annuale registro organizzazione di volontariato (prima del 3.08.2017) - Revisione annuale registro organizzazioni di volontariato (dopo il 3.08.2017) | Altre informazioni utili : Registro del Terzo Settore - ICARO Prato - portale delle associazioni della Provincia di Prato - Come fare per costituire una organizzazione di volontariato - Partecipazione alle consulte comunali - Cesvot - Centro Servizi Volontariato Toscana | Dove andare : Ufficio Terzo settore - Sede - Via Roma - , 101 -  (Ex casa di riposo) -  - 59100 -  Prato -  PO - Telefono: - 0574 1836464 - Fax: - 0574 1837357 - Orario - Da lunedì a venerdì ore 9.00 - 13.00 - E-mail - terzosettore@comune.prato.it - Guarda indirizzo sulla mappa - (apre una nuova finestra) | Funzionario antiritardo : Simonetta - Fedeli - Email: - staffsegretariogenerale@comune.prato.it - Telefono: 0574 1836049 - Come attivare il funzionario antiritardo - Data ultima revisione dei contenuti della pagina: 05.03.2020 -