- 25.06.2020 - Pagina in aggiornamento | Che cos'è : Il codice fiscale è una sequenza di caratteri alfanumerici attribuito ad ogni cittadino e rappresenta lo strumento di identificazione del cittadino nei rapporti con gli enti e le amministrazioni pubbliche. L'unico valido è quello rilasciato dall'Agenzia delle Entrate. - Per le persone fisiche viene determinato sulla base dei dati anagrafici. Per le persone giuridiche (società, enti, ecc.) corrisponde in genere al numero di partita Iva. - Il codice fiscale viene attribuito tramite richiesta telematica all'Agenzia delle Entrate nei seguenti casi: - per i neonati da parte del Comune (al momento dell'iscrizione nell'Anagrafe dei residenti) - per i cittadini italiani residenti all'estero da parte dei Consolati - per gli stranieri dagli Sportelli Unici per l'Immigrazione (SUI) e dalle questure. - I cittadini ancora sprovvisti del codice fiscale possono presentarsi all' - Ufficio locale dell'Agenzia delle Entrate - con un documento di riconoscimento; per gli stranieri, occorre passaporto o permesso di soggiorno. - La tessera sanitaria contiene il codice fiscale e ha sostituito a tutti gli effetti il vecchio tesserino plastificato di codice fiscale (vedi sezione - Altre informazioni utili - ). | Come si ottiene : Termini, scadenze, modalità di presentazione della domanda - Per richiedere il codice fiscale non ancora attribuito, bisogna presentarsi all' Ufficio locale dell'Agenzia delle Entrate con un documento di riconoscimento (vedi sezione - Documenti da presentare - ) e compilare il modulo predisposto. - Duplicato per furto, smarrimento, distruzione del tesserino - Se il tesserino di codice fiscale o la tessera sanitaria vengono smarriti o rubati oppure sono deteriorati e illeggibili, è possibile chiederne un duplicato. Il duplicato della tessera sanitaria può essere richiesto alla propria Asl o a un ufficio dell'Agenzia delle Entrate. Se il duplicato non dovesse arrivare, è opportuno rivolgersi a un ufficio dell'Agenzia delle Entrate per verificare l'esattezza dell'indirizzo. - Inoltre è possibile richiedere il duplicato con il servizio online - Servizio di richiesta duplicato della Tessera Sanitaria o del tesserino di codice fiscale - . - Variazione dati - Nel caso si cambi nome o cognome, si può richiedere la variazione del codice fiscale recandosi in un qualsiasi ufficio dell'Agenzia delle Entrate col documento di identità aggiornato ed una copia dell'atto con il quale è stata resa definitiva e/o ufficiale tale modifica. - Dati errati - Chi ha ricevuto il codice fiscale emesso sulla base di dati anagrafici errati, può utilizzarlo ma deve chiedere l'aggiornamento del codice e la sostituzione del certificato e del tesserino plastificato e/o tessera sanitaria. - Verifica Codice fiscale - dal sito dell'Agenzia delle Entrate. -   - Documenti da presentare - 1) Se non è possibile andare personalmente: - modello di richiesta firmato dall'interessato con la fotocopia di un documento di identità; - delega scritta; - fotocopia di un documento di identità di chi deposita la richiesta. - 2) Per neonati: - documento d'identità del genitore; - certificato di nascita o relativa autocertificazione del genitore. - 3) Per minorenni: - documento d'identità del genitore; - documento d'identità del minore o autocertificazione firmata dal genitore. - 4) Cittadini appartenente agli Stati della Comunità Europea: - documento di riconoscimento valido - 5) Cittadini extracomunitari: - il cittadino proveniente da un Paese extra Ue può esibire, in alternativa: - il passaporto valido, con relativo visto (quando prescritto), o altro documento riconosciuto dalle autorità italiane; - l'attestazione di identità rilasciata dalla rappresentanza diplomatica o consolare in Italia del Paese di appartenenza (con relativa foto dell'interessato); - il permesso di soggiorno valido; - la carta d'identità rilasciata dal comune di residenza. - 6) Associazioni senza fini di lucro: - copia dell'atto costitutivo; - copia dello statuto; - firma del legale rappresentante su modulo preposto (a disposizione negli uffici delle Agenzie delle Entrate e sul sito Internet) o, nel caso di delega, copia del documento d'identità del legale rappresentante. - 7) Spa, Srl, Enti non dichiaranti IVA: - certificato di rogito notarile oppure copia dell'atto costitutivo e dello statuto; - firma del legale rappresentante su modulo preposto (a disposizione negli uffici delle Agenzie delle Entrate e sul sito internet) o, nel caso di delega, copia del documento d'identità del legale rappresentante. - 8) In caso di successione (se si presenta una denuncia di successione ed il codice fiscale del defunto non risulta in Anagrafe Tributaria): - certificato di morte (o autocertificazione). | Note : Segnalazioni e precisazioni - Se non si è in possesso del vecchio tesserino plastificato (verde) o della nuova Tessera Sanitaria (celeste), è sempre bene accertarsi che il codice fiscale che si sta usando sia quello rilasciato dall'Agenzia delle Entrate. | Altre informazioni utili : Come si chiede il Codice fiscale dal sito dell'Agenzia delle Entrate - Carta sanitaria elettronica (Tessera Sanitaria) - Data ultima revisione dei contenuti della pagina: 25.06.2020 -