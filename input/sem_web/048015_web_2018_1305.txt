| Descrizione | AUTORIZZAZIONE ALLO SCARICO FUORI DALLA PUBBLICA FOGNATURA         | Modalità di richiesta | La richiesta di autorizzazione allo scarico di acque reflue domestiche od assimilate dovrà essere presentata secondo le procedure e utilizzando la modulistica di seguito indicata. 	La richiesta deve essere presentata in bollo, completa di tutti i dati, con allegata in duplice copia la documentazione prevista. 	La domanda di autorizzazione allo scarico fuori da pubblica fognatura, di insediamenti esistenti che sono dotati di impianti di depurazione conformi a quanto previsto dalla normativa vigente deve essere presentata al Servizio Ambiente e Trasporti Pubblici Locali. 	La domanda di autorizzazione allo scarico fuori dalla pubblica fognatura, di insediamenti esistenti per i quali è necessario effettuare lavori di adeguamento degli impianti di trattamento degli scarichi o per la realizzazione di nuovi impianti che comportano l'attivazione di una procedura edilizia, va presentata al Servizio Ambiente e Trasporti Pubblici Locali prima della procedura edilizia alla quale dovrà essere allegata l'autorizzazione. 	Qualora vi siano più proprietari che utilizzano un unico scarico la domanda deve essere presentata a nome di tutti e da tutti firmata. A tale scopo la domanda va presentata da un proprietario che svolge le funzioni di referente primario per l'Amministrazione Comunale e completata con i dati personali degli altri proprietari allegando, per ciascuno di essi, il modulo aggiuntivo appositamente predisposto (Modello D) 	Per ogni variazione, successiva al rilascio dell'autorizzazione, che comporti modifiche quali-quantitative dello scarico rispetto a quello autorizzato, deve essere richiesta una nuova autorizzazione. 	Qualora le variazioni non comportino modifiche quali-quantitative dello scarico o comportino la variazione del titolare dell'autorizzazione allo scarico, deve essere effettuata specifica comunicazione al Servizio Ambiente e Trasporti Pubblici Locali utilizzando la modulistica appositamente predisposta (Modelli E, F e G)          | Requisiti del richiedente | Insediamenti domestici ed imprese assimilate a domestico impossibilitati ad allacciarsi alla pubblica fognatura per ragioni giustificate e obiettive. 	Devono richiedere l'autorizzazione o il rinnovo di autorizzazione i titolari di tali insediamenti i cui scarichi non recapitano in fognatura.            | Documentazione da presentare | - Modello A per la richiesta 	- Modello D (eventuale in caso di più proprietari) 	- Copia del documento di identità di tutti i comproprietari dell'impianto, del tecnico e del geologo incaricati 	Allegati integranti da presentare in duplice copia: 	- Relazione tecnica firmata da un tecnico abilitato e redatta secondo le modalità contenute nell'allegato esplicativo facente parte del modello A; 	- Planimetria in scala adeguata firmata da un tecnico abilitato e redatta secondo le modalità contenute nell'allegato esplicativo facente parte del modello A; 	- Estratto di mappa catastale aggiornato 	- Asseverazione, rilasciata da parte di tecnico abilitato, circa la conformità dell'impianto di smaltimento alle disposizioni normative e regolamentari, redatta secondo il modulo appositamente predisposto (Modello C) 	- Relazione Geologica, redatta da un geologo iscritto all'Ordine, che deve contenere i dati e le informazioni relative alla modalità di scarico, in particolare: 	1. le dimensioni della subirrigazione e dell'eventuale pozzo drenante ove consentito; 	2. la tipologia del corpo ricettore dello scarico se fosso campestre o corso d'acqua con più di 120 	giorni/anno di portata nulla, e a quale reticolo idrografico appartiene; 	3. distanze dello scarico finale da sorgenti, pozzi, cisterne di acqua potabile o corsi d'acqua; 	4. assenza di zone vulnerabili, aree sensibili che compromettano la realizzazione dell'intervento; 	5. vincolo idrogeologico; 	6. se l'impianto è nuovo od esistente e che non comporti o abbia comportato danni alle caratteristiche pedologiche del luogo né alle acque sotterranee. 	In ogni caso alla relazione geologica deve essere allegato il modello B, che riassume tutti i dati e le notizie necessarie, debitamente compilato e firmato. 	- Manuale dell'impianto (nei casi previsti) 	- Relazione tecnica integrativa per scarichi assimilati ai domestici (nei casi previsti)         | Costi | - Versamento di € 50,00 per diritti di segreteria a favore di 'Comune di Fiesole - Servizio Tesoreria' indicando nella causale 'Autorizzazione allo scarico' effettuato o sul c/c postale n°24810509 o tramite bonifico con le seguenti coordinate    IBAN IT 43 H 06160 37840 000000111C01 (Il servizio di Tesoreria del Comune è gestito fino al 31 dicembre 2019 dalla Cassa di Risparmio di Firenze S.p.A. - Agenzia di Fiesole - Piazza Garibaldi n°24 - 50014 Fiesole)     	- Marca da bollo da € 16,00 sia per la domanda che per l'atto autorizzativo.         | Tempi | 90 giorni                            | Avvertenze |  L'autorizzazione è valida per 4 anni  ed è  tacitamente rinnovata  qualora le caratteristiche qualitative e quantitative dello scarico non risultino modificate rispetto a quelle autorizzate. 	L'Amministrazione Comunale provvede al periodico controllo a campione del permanere dei requisiti previsti per il rinnovo tacito. In caso di accertata violazione ne dà notizia all'ARPAT che provvede per quanto di competenza.          | Normativa di riferimento | - Decreto Legislativo n.152 del 3 aprile 2006 'Norme in materia ambientale' e successive modifiche e integrazioni 	- Legge Regionale n.20 del 31 maggio 2006 'Norme per la tutela delle acque dall'inquinamento' così come modificata dalla L.R.T. n.50/2011 e dalla L.R.T. n.69/2011 	- Decreto Presidente Giunta Regionale n.46/R dell'8 settembre 2008 'Regolamento di attuazione dell'art.13 della L.R. 31 maggio 2006 n.20' così come modificato dal DPGR n.76/R del 17 dicembre 2012                 |          |   Autorizzazioni allo scarico fuori dalla fognatura pubblica     |   Ufficio:    Ambiente      |   Referente:    Gianni Bartolini     |   Responsabile:    Gianni Bartolini     |   Indirizzo:    Via Portigiani, 27     |   Tel:    055055     |   Fax:    055/5961247     |   E-mail:    bartolini.gianni@comune.fiesole.fi.it     |   Orario di apertura:    martedì: 8.30-12.30; giovedì: su appuntamento intera giornata (ultimo appuntamento alle 17.30)