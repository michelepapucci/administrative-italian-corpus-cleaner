Descrizione   Addizionale comunale all'imposta sul reddito delle persone fisiche, istituita con D.Lgs. 360 del 30/9/1998      Requisiti del richiedente   STORIA DELL'ADDIZIONALEL'addizionale è stata istituita con il decreto legislativo n. 360 del 30 settembre 1998, che prevedeva un'aliquota massima dello 0,5% da scaglionare in 3 anni a decorrere dal 1999. Dal 1 gennaio 2007, con la legge finanziaria, l'aliquota massima è stata elevata allo 0,8%.  L'ADDIZIONALE A FIRENZEIl Comune di Firenze ha applicato l'addizionale a decorrere dal 2001 con aliquota 0,1%. Nel 2002 è stata stabilita l'aliquota 0,3%, che è rimasta invariata per gli anni successivi fino al 2011. A partire dall'anno 2012 l'aliquota è stata ridotta e portata allo 0,2%, confermata anche per il  2014, con la novità dell'introduzione dell'esenzione totale per i redditi fino a Euro 25.000,00. Per i redditi superiori a tale soglia resta confermata l'aliquota dello 0,2%.Per gli anni 2015, 2016, 2017, 2018,  2019 e 2020 valgono gli stessi criteri di applicazione del 2014 e cioè: aliquota dello 0,2%, ed esenzione totale per i redditi fino a Euro 25.000,00. Per i redditi superiori a tale soglia l'aliquota dello 0,2% si applica sull'intero importo.     Costi   CHI DEVE PAGAREEssa è dovuta al comune nel quale il contribuente ha il domicilio fiscale alla data del 1 gennaio dell'anno cui si riferisce l'addizionale. E' calcolata applicando l'aliquota al reddito complessivo determinato ai fini dell'imposta sul reddito delle persone fisiche (IRPEF), al netto degli oneri deducibili riconosciuti. ESENZIONIA partire dall'anno 2014, il Comune di Firenze ha stabilito  l'esenzione totale dall'addizionale IRPEF  per i redditi fino a Euro 25.000,00.IMPORTO MINIMO DI VERSAMENTOL'importo minimo per il versamento, distintamente per acconto e saldo, non può essere inferiore a 12 Euro, così come stabilito dall'art. 25, comma 4, della Legge 289/2002. L'ADDIZIONALE PER I REDDITI DA LAVORO DIPENDENTEPer i redditi da lavoro dipendente ed assimilati a quelli di lavoro dipendente, l'addizionale è trattenuta dai sostituti d'imposta. L'importo è indicato nella certificazione unica (CUD) rilasciata dallo stesso sostituto.     Tempi   L'ACCONTO ED IL SALDOL'art. 1, comma 142, della Legge 27 dicembre 2006, n. 296 ("Finanziaria 2007"), prevede che l'addizionale comunale all'IRPEF venga versata in acconto ed a saldo unitamente al saldo dell'IRPEF.L'acconto è stabilito nella misura del 30% dell'addizionale, ottenuta applicando l'aliquota stabilita dal Comune ove il contribuente ha il domicilio fiscale al reddito imponibile dell'anno precedente. Il relativo importo è trattenuto in un numero massimo di nove rate mensili, a partire dal mese di marzo.Il saldo viene invece determinato con le operazioni di conguaglio ed il relativo importo è trattenuto in un numero massimo di 11 rate, a partire dal periodo di paga successivo a quello in cui le stesse sono effettuate.MODALITA' DI VERSAMENTO PER I SOGGETTI PRIVATII soggetti privati effettuano il versamento dell'addizionale comunale IRPEF, in acconto ed a saldo, tramite il mod. F24, utilizzando i codici tributo individuati dall'Agenzia delle Entrate, indicati all'indirizzo internet ("Elenco completo codici tributo per versamenti con modello F24") presente nella sezione "Link esterni" della presente pagina, associati al codice catastale del comune, che per Firenze è D612.MODALITA' DI VERSAMENTO PER GLI ENTI PUBBLICIGli Enti Pubblici effettuano il versamento tramite girofondo sul conto 62505 di Tesoreria Unica presso la Banca d'Italia.     Informazioni     RIMBORSILe domande di rimborso relative all'addizionale comunale IRPEF devono essere presentate all'ufficio locale dell'AGENZIA DELLE ENTRATE, competente per territorio.Per Firenze: FIRENZE 1 - Via S. Caterina d'Alessandria n. 23 - 50129 FIRENZE - Tel. 055.478.7111     Avvertenze   I CODICI PER IL VERSAMENTOI codici tributo, necessari per il versamento, sono rilevabili nell'apposita tabella del sito dell'Agenzia delle Entrate. Nel modello F24 deve essere inserito anche il Codice Catastale del comune interessato, che per il comune di Firenze è  D612.L'elenco completo dei codici catastali di tutti i comuni d'Italia è consultabile nell'apposita tabella del sito dell'Agenzia delle Entrate.           Riferimenti e contatti-    Ufficio Direzione Risorse Finanziarie  Referente Dott.ssa Gianna Poli  Indirizzo Via del Parione 7 - 50123 Firenze  Tel 055.276.9440  E-mail gianna.poli@comune.fi.it             FEEDBACK  			 Aiutaci a migliorare! La tua opinione è molto importante! Se vuoi puoi lasciare un commento alla scheda che stai consultando per aiutarci a migliorare il contenuto delle informazioni. Clicca sul pulsante "Lascia feedback" sotto questo messaggio. Grazie!					Lascia un feedback																	Lascia il tuo feedback 				I campo con * sono obbligatori.																																		Valutazione *																																									 										Positivo																																				 										Neutro																																				 										Negativo																																																																													Telefono					 						 	E-mail					 																	Commento *					 						 					      									Invia										                               Link esterni