| Che cos'è : Nel caso di interventi che modifichino l'aspetto esteriore dei luoghi in aree soggette a tutela paesaggistica, il Decreto Legislativo 22 gennaio 2004, n. 42 impone l'obbligo di sottoporre al Comune (delegato dalla Regione) i progetti delle opere da realizzarsi affinché ne sia accertata la compatibilità paesaggistica e sia rilasciata l'autorizzazione (articoli 10 e 11 del - Regolamento edilizio del Comune di Prato - ). - In caso di violazioni, il Comune accerta la compatibilità paesaggistica delle opere (art. 12 Regolamento Edilizio del Comune di Prato) è prevista la sanzione paesaggistica; il calcolo della sanzione è dettagliato nell'Allegato H del Regolamento Edilizio. - Consulta l'elenco delle - Autorizzazioni paesaggistiche rilasciate dal Comune di Prato - (pubblicazione ai sensi del D. Lgs. 42 del 2004, articolo 146, comma 13). | Requisiti : A chi è rivolto - La richiesta di autorizzazione paesaggistica deve essere presentata dal proprietario o da chi ne abbia titolo, qualora si intendano realizzare opere esterne in zona vincolata ai sensi del D. Lgs. 42/2004 e s.m.i. "Codice dei beni culturali e del paesaggio". | Come si ottiene : Termini, scadenze, modalità di presentazione della domanda - Autorizzazione paesaggistica procedura ordinaria - Modalità di richiesta - La richiesta di autorizzazione paesaggistica deve essere presentata, in via telematica, dal proprietario o da chi ne abbia titolo, qualora si intendano realizzare opere esterne in zona vincolata ai sensi del D.Lgs 42/2004 e s.m.i. " - Codice dei beni culturali e del paesaggio - ". - Tempi - Il Responsabile del procedimento  ha 40 giorni di tempo dalla presentazione della richiesta per valutare la completezza della documentazione, richiedere eventuali integrazioni, curare l'istruttoria ed acquisire il necessario parere della Commissione per il Paesaggio, nel caso in cui  l'intervento risulti irrilevante verrà comunicato all'interessato. - Nel caso in cui, invece, sia valutata la rilevanza paesaggistica dell'intervento, l'istanza verrà trasmessa alla competente Soprintendenza per i beni architettonici e paesaggistici. La Soprintendenza ha 45 giorni di tempo, a partire dall'effettivo ricevimento della documentazione, per esprimere il proprio parere obbligatorio e vincolante. Decorsi inutilmente 60 giorni dalla ricezione degli atti da parte del soprintendente, senza che questi abbia reso il prescritto parere, si forma il silenzio - assenso, ai sensi dell'art. 7 bis della Legge n. 241 del 07 agosto 1990 e s.m.i.. - Informazioni - Il procedimento si conclude con il rilascio dell'autorizzazione paesaggistica o del diniego. - L'autorizzazione paesaggistica è efficace per un periodo di cinque anni, scaduto il quale l'esecuzione dei progettati lavori deve essere sottoposta a nuova autorizzazione. I lavori iniziati nel corso del quinquennio di efficacia dell'autorizzazione possono essere conclusi entro e non oltre l'anno successivo la scadenza del quinquennio medesimo. - L'autorizzazione paesaggistica non è un titolo abilitativo edilizio e non costituisce da sola autorizzazione all'esecuzione di opere edilizie. La sua richiesta deve essere presentata a corredo del titolo edilizio. Rispetto alla presentazione dell'attività edilizia libera la richiesta di autorizzazione paesaggistica sarà inoltrata preliminarmente fino all'attivazione dei procedimenti informatici con la Soprintendenza. - Autorizzazione paesaggistica procedura semplificata - Modalità di richiesta - La richiesta di autorizzazione paesaggistica mediante procedimento semplificato deve essere presentata dal proprietario o da chi ne abbia titolo, qualora si intendano realizzare opere esterne di lieve entità ai sensi del D.P.R. n. 31 del 13 febbraio 2017, in zona vincolata ai sensi del D. Lgs. 42/2004 e s.m.i. "Codice dei beni culturali e del paesaggio". - Tempi - Il Responsabile del procedimento ha 20 giorni di tempo dalla presentazione della richiesta trasmessa in via telematica, per effettuare gli accertamenti e le valutazioni istruttorie ed acquisire eventualmente il parere della Commissione per il Paesaggio, nel caso in cui l'intervento risulti irrilevante verrà comunicato all'interessato. - Il Comune verifica preliminarmente, durante i 20 giorni sopra indicati, la conformità dell'intervento progettato alle prescrzioni d'uso del Piano Paesaggistico. - All'occorrenza, entro 10 giorni dal ricevimento dell'istanza, verranno richieste le integrazioni documentali ed i chiarimenti indispensabili, che dovranno essere forniti entro il termine di 10 giorni dal ricevimento di detta richiesta. Il procedimento resterà sospeso fino alla scadenza di suddetto termine o alla ricezione della documentazione di cui sopra. Decorso inutilmente il termine assegnato l'istanza è dichiarata improcedibile. - Nel caso in cui sia valutata la rilevanza paesaggistica dell'intervento, l'istanza verrà trasmessa alla competente Soprintendenza per i beni architettonici e paesaggistici. - La Soprintendenza ha il termine tassativo di 20 giorni di tempo, a partire dall'effettivo ricevimento della documentazione, per esprimere il proprio parere obbligatorio e vincolante. In caso  di mancata espressione del parere vincolante entro il termine sopra indicato si forma il silenzio - assenso, ai sensi dell'art. 7 bis della Legge n. 241 del 07 agosto 1990 e s.m.i.. - L'Amministrazione comunale adotta il provvedimento conforme al parere vincolante favorevole del Soprintendente nei 5 giorni successivi alla ricezione del parere stesso e ne dà immediata comunicazione al richiedente. - Il procedimento di rinnovo di autorizzazioni paesaggistiche scadute da non più di un anno è regolato dell'art. 7 del D.P.R. 31 del 13 febbraio 2017. - Informazioni e precisazioni - Il procedimento si conclude con il rilascio dell'autorizzazione paesaggistica o del diniego. - L'autorizzazione paesaggistica è efficace per un periodo di cinque anni, scaduto il quale l'esecuzione dei progettati lavori deve essere sottoposta a nuova autorizzazione. I lavori iniziati nel corso del quinquennio di efficacia dell'autorizzazione possono essere conclusi entro e non oltre l'anno successivo la scadenza del quinquennio medesimo. - L'autorizzazione paesaggistica non è un titolo abilitativo edilizio e non costituisce da sola autorizzazione all'esecuzione di opere edilizie. La sua richiesta deve essere presentata o preliminarmente o a corredo del titolo edilizio. - Accertamento di compatibilità paesaggistica - Modalità di richiesta - La richiesta di accertamento della compatibilità paesaggistica deve essere presentata dal proprietario o da chi ne abbia titolo per interventi esterni realizzati, in assenza di autorizzazione, in zona vincolata ai sensi del D. Lgs. 42/2004 e s.m.i. "Codice dei beni culturali e del paesaggio". - Qualora le opere realizzate siano classificate come interventi assoggettati a SCIA, di cui all'art. 135 della L. R. 65/2014, o a Permesso di Costruire, di cui all'art. 134 della L. R. 65/2014, la richiesta di accertamento della compatibilità paesaggistica dovrà essere presentata a corredo della richiesta di attestazione di conformità in sanatoria o di permesso di costruire in sanatoria. - Se le opere realizzate sono classificate come interventi di - Attività di edilizia libera - di cui all'art. 136 della L. R. 65/2014, la richiesta di accertamento della compatibilità paesaggistica potrà essere presentata separatamente dal procedimento edilizio. - Tempi - L'Amministrazione comunale si pronuncia sulla richiesta di accertamento della compatibilità paesaggistica entro il termine di 180 giorni, previo parere della Commissione per il paesaggio e previo parere vincolante della Soprintendenza da rendersi entro 90 giorni (dall'arrivo della documentazione presso la sua sede). - Il procedimento si conclude con il rilascio dell'atto di accertamento della compatibilità paesaggistica o del diniego. - Nel caso di accoglimento della richiesta, ai fini del ritiro dell'atto, dovrà essere presentata attestazione di pagamento della sanzione amministrativa (sanzione paesaggistica) calcolata, ai sensi dell'art. 167 comma 5 del D. Lgs. 42/2004 e s.m.i., secondo le modalità di cui all'Allegato H del Regolamento Edilizio. - In caso di diniego l'Ufficio Edilizia provvederà alla trasmissione della documentazione all'Ufficio Abusi Edilizi per l'applicazione delle sanzioni previste. - Informazioni e precisazioni - Ai sensi dell'art. 167 comma 4 del D. Lgs. 42/2004 la compatibilità paesaggistica viene accertata nei seguenti casi: - Per lavori, realizzati in assenza o in difformità dall'Autorizzazione paesaggistica, che non abbiano determinato creazione di superfici utili o volumi ovvero aumento di quelli legittimamente realizzati; - Per l'impiego di materiali in difformità dall'Autorizzazione paesaggistica; - Per lavori comunque configurabili quali interventi di manutenzione ordinaria o straordinaria ai sensi dell'art. 3 del D. P. R. 6 giugno 2001, n. 380. - Documenti da presentare - Autorizzazione paesaggistica procedura ordinaria - La richiesta di autorizzazione paesaggistica dovrà essere presentata tramite PEC ( - comune.prato@postacert.toscana.it - ) compilando il modulo del Comune di Prato "Vincolo paesaggistico -  Autorizzazione" (consulta la sezione "Modulistica") e dovrà essere correlata dalla seguente documentazione: - Modulo di richiesta, debitamente compilato, con bollo virtuale da € 16,00; - Ricevuta di pagamento dei Diritti di segreteria (Delibera Consiglio Comunale n° 19 del 31/01/2017) - Da corrispondere tramite il sistema T-Serve secondo le indicazioni riportate alla pagina - "Presentazione istanze edilizie - Diritti di segreteria"  - ; - Rilievo Aerofotogrammetrico con individuazione univoca dell'immobile interessato; - Elaborati grafici relativi allo Stato Rilevato (piante, sezioni, prospetti, etc, in funzione delle opere realizzate); - Elaborati grafici relativi allo Stato di Progetto (piante, sezioni, prospetti, etc, in funzione delle opere realizzate); - Elaborati grafici relativi allo Stato Sovrapposto; - Relazione tecnica; - Relazione paesaggistica ai sensi del D. P. C. M. 12/12/2005; - Documentazione fotografica in originale, puntuale ed esauriente, con la rappresentazione anche del contesto circostante, correlata di schema di ripresa e data di scatto; - Modellazione realistica (foto inserimento - render) comprendente un adeguato intorno all'area di intervento, da cui risulti la relazione esistente tra l'intervento in esame e l'oggetto di tutela del vincolo. - Autorizzazione paesaggistica procedura semplificata - La richiesta di autorizzazione paesaggistica dovrà essere presentata tramite PEC ( - comune.prato@postacert.toscana.it - ) o con procedura online (SCIA) compilando il modulo del Comune di Prato "Vincolo paesaggistico autorizzazione" (consulta la sezione "Modulistica") e correlata della seguente documentazione: - Modulo di richiesta ai sensi dell' - Allegato C - del D.P.R. 31/2017 debitamente compilato (scaricabile online), con bollo virtuale da € 16,00; - Ricevuta di pagamento dei Diritti di segreteria (Delibera Consiglio Comunale n° 19 del 31/01/2017) - Da corrispondere tramite il sistema T-Serve secondo le indicazioni riportate alla pagina - "Presentazione istanze edilizie - Diritti di segreteria" -  ; - Rilievo Aerofotogrammetrico con individuazione univoca dell'immobile interessato; - Elaborati grafici relativi allo Stato Rilevato (piante, sezioni, prospetti, etc, in funzione delle opere realizzate); - Elaborati grafici relativi allo Stato di Progetto (piante, sezioni, prospetti, etc, in funzione delle opere realizzate); - Elaborati grafici relativi allo Stato Sovrapposto; - Relazione tecnica; - Relazione paesaggistica semplificata redatta in conformità all' - Allegato D - del D.P.R. 31/2017 (scaricabile online); - Documentazione fotografica in originale, puntuale ed esauriente con la rappresentazione anche del contesto circostante, correlata di schema di ripresa e data di scatto; - Accertamento di compatibilità paesaggistica - La richiesta di accertamento di compatibilità paesaggistica dovrà essere presentata tramite PEC ( - comune.prato@postacert.toscana.it - ) compilando il modulo del Comune di Prato "Accertamento compatibilità paesaggistica" (consulta la sezione "Modulistica") e dovrà essere correlata dalla seguente documentazione in duplice copia: - Modulo di richiesta, debitamente compilato, con bollo virtuale da € 16,00; - Ricevuta di pagamento dei Diritti di segreteria (Delibera Consiglio Comunale n° 19 del 31/01/2017) - Da corrispondere tramite il sistema T-Serve secondo le indicazioni riportate alla pagina - "Presentazione istanze edilizie - Diritti di segreteria" -  ; - Rilievo Aerofotogrammetrico con individuazione univoca dell'immobile interessato; - Elaborati grafici relativi allo Stato Legittimo (piante, sezioni, prospetti, etc, in funzione delle opere realizzate); - Elaborati grafici relativi allo Stato Rilevato (piante, sezioni, prospetti, etc, in funzione delle opere realizzate); - Elaborati grafici relativi allo Stato Sovrapposto; - Relazione tecnica; - Documentazione fotografica in originale, puntuale ed esauriente con la rappresentazione anche del contesto circostante, correlata di schema di ripresa e data di scatto. - Costi e modalità di pagamento - Ricevuta di pagamento dei Diritti di segreteria (Delibera Consiglio Comunale n° 19 del 31/01/2017) - Da corrispondere tramite il sistema T-Serve secondo le indicazioni riportate alla pagina - "Presentazione istanze edilizie - Diritti di segreteria". - Link al sito dei pagamenti - http://www2.comune.prato.it/comefareper/ambiente-casa/edilizia/abilitazioni/archivio7_92_414_214_8.html - A chi rivolgersi - Arch. Alessandro D'Anniballe (Responsabile unico del procedimento) - Telefono: -  0574 1836911 - E-mail: -  a.danniballe@comune.prato.it - Arch. Monica Farina - Telefono:  - 0574 1836928 - E-mail : m.farina@comune.prato.it | Note : Segnalazioni e precisazioni - Interventi non soggetti ad autorizzazione (articolo 149 del D. Lgs. 42/2004 e s.m.i.) - Fatta salva l'applicazione dell'articolo 143, comma 4, lettera b) e dell'articolo 156, comma 4, non è comunque richiesta l'autorizzazione prescritta dall'art. 146, dall'articolo 147 e dall'articolo 159: - Per gli interventi di manutenzione ordinaria, straordinaria, di consolidamento statico e di restauro conservativo che non alterino lo stato dei luoghi e l'aspetto esteriore degli edifici; - Per gli interventi inerenti l'esercizio dell'attività agro-silvo-pastorale che non comportino alterazione permanente dello stato dei luoghi con costruzioni edilizie ed altre opere civili, e sempre che si tratti di attività ed opere che non alterino l'assetto idrogeologico del territorio; - Per il taglio colturale, la forestazione, la riforestazione, le opere di bonifica, antincendio e di conservazione da eseguirsi nei boschi e nelle foreste indicati dall'articolo 142, comma 1, lettera g), purché previsti ed autorizzati in base alla normativa in materia. - Riferimenti normativi - D. Lgs. 42/2004: Codice dei beni culturali e del paesaggio; - D. P. C. M. 12/12/2005; - D. P. R. 31/2017: procedimento semplificato di autorizzazione paesaggistica per interventi di lieve entità; - Normativa dal sito della Soprintendenza - Altre informazioni utili - In data  27-03-2015 con DCR 37 è stato approvata la variante al Piano di indirizzo territoriale (PIT) con valenza di Piano paesaggistico, i cui elaborati e documenti sono cogenti sulla disciplina paesaggistica. Oltre alla consultazione tramite la pagina delle Regione Toscana dedicata il Servizio Governo del territorio ha attivato ed elaborato una guida pratica per la consultazione delle cartografie allegate al PIT nell'ambito del sistema informativo territoriale comunale (in sovrapposizione a Piani Strutturale e Regolamento Urbanistico) - Link Regione Toscana contenente tutti gli elaborati del Piano paesaggistico - Guida consultazione Piano indirizzo territoriale (vedi sezione Allegati e documenti) | Responsabile del Procedimento : Alessandro - D'Anniballe - Email: - a.danniballe@comune.prato.it - Telefono: 0574 1836911 | Allegati e documenti : Guida consultazione Piano indirizzo territoriale in formato .pdf in formato .pdf - (2.43 MB) | Modulistica : Vincolo paesaggistico - Modello richiesta autorizzazione paesaggistica ordinaria - Vincolo paesaggistico - Modello richiesta autorizzazione paesaggistica semplificata - Vincolo paesaggistico - Relazione paesaggistica semplificata Allegato D - Vincolo paesaggistico - Accertamento compatibilità paesaggistica | Altre informazioni utili : Vincolo paesaggistico: autorizzazioni rilasciate dal Comune - Abbattimento alberi in proprietà privata | Dove andare : Sportello per l'edilizia e le attività produttive (Sueap) - Sede - Via Giotto - , 4 -  - 59100 -  Prato -  PO - Centralino - 0574 1836855 (attivo il venerdì dalle 9.00 - 11.00) - Telefono: - Servizio di help desk della Rete Regionale dei Suap dedicato al solo supporto tecnico informatico per problemi nell'utilizzo del Sistema Telematico di Accettazione Regionale (STAR) delle pratiche: - Numero verde 800 980102 (con orario 8.00-20.00 dal lunedì al sabato, escluso festivi), fax 055 0481460, email reteregionale-suap@regione.toscana.it - Assistenza telefonica da parte del SUEAP del Comune di Prato, per ogni altro problema amministrativo: - Numero 0574 1836855, il venerdì ore 9.00 - 11.00 - Fax: - 0574 1837373 (edilizia) - 0574 1837355 (impresa) - Orario - Attività produttive (commercio, artigianato, industria, turismo, polizia amministrativa): - Informazioni allo sportello, presentandosi direttamente: mercoledì ore 9.00 - 13.00 - Attività edilizie - Informazioni allo sportello (escluso informazioni tecniche), presentandosi direttamente: lunedì 15.00 -17.00 e mercoledì 9.00 - 11.00 - Per i tavoli tecnici vedere dettaglio orari. - Numerazione civica (toponomastica) - Informazioni allo sportello: giovedì ore 9.00 - 13.00 (presso la sede di Viale Vittorio Veneto n. 9, piano secondo) - Dettaglio orario singoli uffici - E-mail - E-mail: sportelloedilizia@comune.prato.it -  - attivitaeconomiche@comune.prato.it - Sito web - http://sueap.comune.prato.it - Note - infoedilizie@comune.prato.it (per informazioni sui servizi online di presentazione pratiche) - La sede del SUEAP ospita gli incontri dell' - Organismo di Composizione della Crisi da sovraindebitamento - . - Guarda indirizzo sulla mappa - (apre una nuova finestra) | Funzionario antiritardo : Riccardo - Pecorario - Email: - r.pecorario@comune.prato.it - Telefono: 0574 1836921 - Come attivare il funzionario antiritardo - Data ultima revisione dei contenuti della pagina: 01.07.2020 -