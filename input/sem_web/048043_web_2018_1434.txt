| Descrizione | Gli intestatari delle utenze elettriche e gas naturale possono presentare le domande per il riconoscimento delle agevolazioni sulle tariffe energetiche introdotte dal Governo con Decreto Ministeriale 28/12/2007. 	Il Bonus Sociale Elettrico e Gas naturale è una riduzione della spesa sostenuta dai clienti domestici per la fornitura di energia elettrica e gas.  La domanda deve essere presentata su apposito modulo distribuito presso l’Ufficio Relazioni con il Pubblico e successivamente consegnata all'Ufficio Protocollo  oppure inviata tramite posta elettronica certificata all'indirizzo  protocollo@pec.comune.sesto-fiorentino.net          | Requisiti del richiedente |   CHI HA DIRITTO AL BONUS ELETTRICO     FAMIGLIE IN CONDIZIONI DI DISAGIO ECONOMICO    Cliente domestico intestatario di un contratto di fornitura elettrica appartenente ad un nucleo familiare con indicatore ISEE non superiore a: 	 - €   8.107,50 	 - € 20.000,00 con 4 o più figli a carico 	Il bonus è riconosciuto per 12 mesi per una sola fornitura non necessariamente corrispondente all’indirizzo di residenza (il richiedente deve comunque presentare la domanda presso il Comune dove ha la residenza)    FAMIGLIE IN CONDIZIONI DI DISAGIO FISICO    Cliente domestico presso il quale vive un soggetto in gravi condizioni di salute mantenuto in vita da apparecchiature domestiche elettromedicali, senza limitazioni di reddito, residenza e potenza impegnata.      CHI HA DIRITTO AL BONUS GAS NATURALE     FAMIGLIE IN CONDIZIONI DI DISAGIO ECONOMICO    Cliente domestico che utilizza gas naturale con un contratto di fornitura diretto o con un impianto di riscaldamento condominiale appartenente ad un nucleo familiare con indicatore ISEE non superiore a: 	 - €   8.107,50 	 - € 20.000,00 con 4 o più figli a carico 	Il bonus è riconosciuto per 12 mesi per una sola fornitura non necessariamente corrispondente all’indirizzo di residenza (il richiedente deve comunque presentare la domanda presso il Comune dove ha la residenza)         | Documentazione da presentare |  ADEMPIMENTI NECESSARI PER  NUOVA ISTANZA  BONUS ELETTRICO E GAS NATURALE   Per presentare domanda di  AMMISSIONE  al bonus elettrico e/o gas naturale è necessaria la seguente documentazione:   modulo  ammissione  debitamente compilato 	 copia fronte-retro documento di identità in corso di validità del richiedente 	 copia attestazione ISEE in corso di validità 	 copia fronte-retro dell’ultima fattura  energia elettrica  relativa alla fornitura oggetto di richiesta di agevolazione 	 in caso di nuova istanza di  bonus elettrico per disagio fisico  certificazione ASL, secondo il fac-simile di allegato ASL fornito da SGATE 	 copia fronte-retro dell’ultima fattura relativa alla  fornitura  individuale  di gas naturale  intestata al richiedente 	 copia fronte-retro dell’ultima fattura relativa alla  fornitura  centralizzata  di gas naturale  da cui risulti il nominativo e il Codice Fiscale o Partita Iva dell’intestatario dell’impianto condominiale 	 in caso di delega, delega dell'intestatario con copia del documento del delegante       ADEMPIMENTI NECESSARI PER  RINNOVO  BONUS ELETTRICO E GAS NATURALE   Al fine di usufruire con continuità del bonus elettrico e/o gas naturale per  disagio economico  è necessario presentare domanda di rinnovo entro l' undicesimo mese  dell'agevolazione in corso di fruizione. 	Dal momento che l'attestazione ISEE necessaria per dimostrare la condizione di disagio economico scade sempre il 15 gennaio di ogni anno, è prevista una deroga alla regola di cui sopra nei casi in cui il periodo oggetto di agevolazione scada il 31 gennaio o il 28 febbraio. 	In tal caso infatti è possibile, senza perdere la continuità dell’agevolazione, presentare la domanda di rinnovo del bonus comunque entro il 28 febbraio di ogni anno, purché sia stata rinnovata la certificazione ISEE.  Per presentare domanda di  RINNOVO  al bonus elettrico e/o gas naturale è necessaria la seguente documentazione:   modulo  rinnovo  debitamente compilato 	 copia fronte-retro documento di identità in corso di validità del richiedente 	 copia attestazione ISEE in corso di validità 	 in caso di delega, delega dell'intestatario con copia del documento del delegante     Il bonus elettrico per disagio FISICO NON è soggetto al rinnovo annuale.        ADEMPIMENTI NECESSARI PER  VARIAZIONI  BONUS ELETTRICO E GAS NATURALE   Eventuali variazioni che intervengono durante i 12 mesi di durata dell’agevolazione relative al numero dei componenti o alla situazione reddituale e patrimoniale del nucleo familiare possono essere comunicate a SGATE solo al momento del rinnovo.  Solo in caso di cambio di residenza  durante il periodo in cui è già attivo il bonus, il cittadino deve recarsi presso il (nuovo) Comune di residenza presentando   modulo  variazione residenza  debitamente compilato 	 copia fronte-retro documento di identità in corso di validità del richiedente   Il bonus viene così trasferito in continuità sul nuovo contratto di fornitura elettrica e/o gas (che deve essere attivo) fino alla scadenza originaria del diritto.         | Modalità di fruizione |  MODALITA’ DI EROGAZIONE BONUS   L'Ufficio Relazioni con il Pubblico effettua le verifiche di sua competenza e trasmette in via telematica le domande al Sistema di Gestione delle Agevolazioni sulle Tariffe Energetiche (SGATE). 	Quest’ultimo effettua le verifiche di propria competenza e cura la trasmissione dei dati alle società distributrici di energia elettrica e/o gas naturale. 	Il bonus viene erogato dai distributori di energia elettrica e/o gas naturale: 	 - in forma compensativa direttamente in fattura per utenza singola; 	 - tramite bonifico domiciliato presso qualsiasi Ufficio Postale per utenza condominiale.          | Informazioni |  ISEE - INDICATORE DELLA SITUAZIONE ECONOMICA EQUIVALENTE   L’ISEE è l’indicatore, in vigore dal 1998, che serve per valutare e confrontare la situazione economica dei nuclei familiari ai fini dell’accesso alle prestazioni sociali e sociosanitarie agevolate (in moneta e in servizi) erogate dai diversi livelli di governo. 	Per ottenere la propria certificazione ISEE è necessario compilare la Dichiarazione Sostitutiva Unica (DSU), un documento che contiene le informazioni di carattere anagrafico, reddituale e patrimoniale del proprio nucleo familiare necessarie a descrivere la situazione economica dello stesso. 	La dichiarazione va presentata presso un Centro di Assistenza Fiscale (CAF) o alla sede INPS competente per territorio. La Dichiarazione può essere anche presentata direttamente dal richiedente per via telematica sul sito dell’INPS utilizzando il PIN dispositivo.  La DSU, al momento della presentazione, contiene solo le informazioni autodichiarate. 	Una volta presentata la DSU, il dichiarante riceve una ricevuta di avvenuta presentazione da parte dell’ente acquisitore (INPS, CAF) ma non l’ISEE calcolato. 	L’INPS renderà poi disponibile al dichiarante un’attestazione riportante l'ISEE.                                   |          |   Agevolazioni per tariffe elettriche e consumo di gas metano     |   Ufficio:    Ufficio Relazioni con il Pubblico     |   Referente:    Antonella Migliori, Francesca Narciso     |   Responsabile:    Silvia Bellandi     |   Indirizzo:    Largo V Maggio     |   Tel:    0554496235     |   E-mail:    urp@comune.sesto-fiorentino.fi.it     |   Orario di apertura:    Lun. Merc. Ven. ore 8,30 -13,30 Mar. Giov. ore 8,30-13,30 e ore 15,00-18,00 (erogazione dei ticket per l'accesso all'ufficio fino alle 17.45) Sab. ore 9,00- 12,00 (erogazione dei ticket per l'accesso all'ufficio fino alle 11.45).