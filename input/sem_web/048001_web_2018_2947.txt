| Requisiti del richiedente     L' Imposta Municipale Propria  è stata istituita con il Decreto Legislativo 14 marzo 2011 n. 23, introdotta in via sperimentale  dal 1/1/2012  con il Decreto Legge 6 dicembre 2011 n. 201 (convertito dalla Legge n. 214/2011), modificata dal Decreto Legge 2 marzo 2012 n. 16 (convertito dalla Legge n. 44/2012), dal Decreto Legge 10 ottobre 2012 n. 174 (convertito dalla Legge n. 213/2012), dalla Legge 24 dicembre 2012 n. 228, dal Decreto Legge 8 aprile 2013 n. 35 (convertito dalla Legge n. 64/2013), dal Decreto Legge 21 maggio 2013 n. 54 (convertito dalla Legge n. 85/2013), dal Decreto Legge 31 agosto 2013 n. 102 (convertito dalla Legge n. 124/2013), dal Decreto Legge 30 novembre 2013 n. 133 (convertito dalla Legge n. 5/2014), dalla Legge 27 dicembre 2013 n. 147, dal Decreto Legge 28 dicembre 2013 n. 149 (convertito dalla Legge n. 13/2014), dal Decreto Legge 28 marzo 2014 n. 47 (convertito dalla Legge n. 80/2014), dal Decreto Legge 24 gennaio 2015 n. 4 (convertito dalla Legge n. 34/2015), dalla Legge 28 dicembre 2015 n. 208.  Tale imposta sostituisce, oltre all'imposta sul reddito delle persone fisiche e le relative addizionali dovute in relazione ai redditi fondiari per i beni non locati, l'imposta comunale sugli immobili (ICI).  E' disciplinata da:  	 		 articoli 8, 9 e 14 del Decreto Legislativo 14 marzo 2011 n. 23; 	 	 		 articolo 13 del Decreto Legge 6 dicembre 2011 n. 201; 	 	 		 articoli da 1 a 15 del Decreto Legislativo 30 dicembre 1992 n. 504; 	 	 		 articolo 1, comma 380, della Legge 24 dicembre 2012 n. 228; 	 	 		 articolo 1 del Decreto Legge 21 maggio 2013 n. 54; 	 	 		 articoli 1 e 2 del Decreto Legge 31 agosto 2013 n. 102 	 	 		 articoli 1, 2 e 5 del Decreto Legge 30 novembre 2013 n. 133 	   Inoltre, la Circolare n. 3/DF del 18 maggio 2012 fornisce chiarimenti in ordine all'applicazione della disciplina IMU (si veda allegato).     Ha come  presupposto  il possesso qualificato di immobili.  La  fattispecie  imponibile è rappresentata da fabbricati, terreni agricoli e aree edificabili.  Ogni tipologia di immobile ha una diversa  base imponibile .       | Informazioni      FABBRICATI   Per  fabbricato  s'intende l'unità immobiliare iscritta o che deve essere iscritta nel catasto edilizio urbano, considerandosi parte integrante del fabbricato l'area occupata dalla costruzione e quella che ne costituisce pertinenza; il fabbricato di nuova costruzione è soggetto all'imposta a partire dalla data di ultimazione dei lavori di costruzione ovvero, se antecedente, dalla data in cui è comunque utilizzato.     Per  abitazione principale  si intende l'immobile, iscritto o iscrivibile nel catasto edilizio urbano come unica unità immobiliare nel quale il possessore e il suo nucleo familiare dimorano abitualmente e risiedono anagraficamente.  Nel caso in cui i componenti del nucleo familiare abbiano stabilito la dimora abituale e la residenza anagrafica in immobili diversi situati nel territorio comunale, le agevolazioni per l'abitazione principale e per le relative pertinenze in relazione al nucleo familiare si applicano per un solo immobile.  Per  pertinenze  dell'abitazione principale si intendono esclusivamente quelle classificate nelle categorie catastali C/2, C/6 e C/7, nella misura massima di un'unità pertinenziale per ciascuna delle categorie catastali anche se iscritte in catasto unitamente all'unità ad uso abitativo.  L'assegnazione della casa coniugale al coniuge disposta in seguito di provvedimento di separazione legale, annullamento, scioglimento o cessazione degli effetti civili del matrimonio, si intende in ogni caso effettuata a titolo di diritto di abitazione e pertanto la soggettività passiva si trasferisce al coniuge assegnatario.     Dall'imposta dovuta per abitazione principale si detraggono  € 200,00  rapportate al periodo dell'anno durante il quale si protrae tale destinazione. Se l'unità immobiliare è adibita ad abitazione principale da più soggetti passivi, la detrazione spetta a ciascuno di essi proporzionalmente alla quota per la quale la destinazione medesima si verifica.  La detrazione si applica agli alloggi regolarmente assegnati dagli Istituti autonomi per le case popolari (IACP) o dagli enti di edilizia residenziale pubblica.     La base imponibile dell'imposta deve essere distinta in base al tipo di fabbricato.  Per i fabbricati iscritti in catasto il valore è costituito da quello ottenuto applicando all'ammontare delle rendite risultanti in catasto, vigenti al 1° gennaio dell'anno di imposizione, rivalutate del 5% ai sensi dell'art.3, comma 48, della Legge n. 662/96, i seguenti moltiplicatori:     	 		 			 				 				  			 				 					 						  Categorie  					 					 						  Coefficienti  					 				 				 					 						 Gruppo catastale A (eccetto A/10) 					 					 						 160 					 				 				 					 						 Categorie C/2, C/6 e C/7 					 					 						 160 					 				 				 					 						 Gruppo catastale B 					 					 						 140 					 				 				 					 						 Categorie C/3, C/4 e C/5 					 					 						 140 					 				 				 					 						 Categoria A/10 					 					 						 80 					 				 				 					 						 Gruppo catastale D (eccetto D/5) 					 					 						 60 per il 2012, 65 dal 2013 					 				 				 					 						 Categoria D/5 					 					 						 80 					 				 				 					 						 Categoria C/1 					 					 						 55 					 				 			 		 	      Per i fabbricati classificabili nel gruppo catastale D, non iscritti in catasto, interamente posseduti da imprese e distintamente contabilizzati fino all'anno nel quale vi è l'iscrizione in catasto con attribuzione della rendita, al 1° gennaio dell'anno d'imposizione ovvero, se successiva, alla data di acquisizione, il valore secondo le scritture contabili moltiplicato per i coefficienti stabiliti annualmente con decreto del Ministero dell'economia e delle finanze. In caso di locazione finanziaria il valore contabile è determinato sulla base delle scritture del locatore, il quale è obbligato a fornire tempestivamente tutti i dati per il calcolo.     E' previsto l'  abbattimento del 50% della base imponibile   per:  	 		 fabbricati d'interesse storico o artistico di cui all'articolo 10 del D.Lgs. n. 42/2004 utilizzati dal proprietario ai fini abitativi o concessi in locazione; 	 	 		 fabbricati dichiarati inagibili o inabitabili e di fatto non utilizzati, limitatamente al periodo dell'anno durante il quale sussistono tali condizioni. 		 L'inagibilità o l'inabitabilità deve essere accertata dall'ufficio tecnico comunale con perizia a carico del proprietario che deve allegare idonea documentazione alla dichiarazione; in alternativa il contribuente ha facoltà di presentare una dichiarazione sostitutiva in base al DPR 445/2000. 	 	 		 abitazione concessa in comodato dal soggetto passivo ai parenti in linea retta entro il primo grado (genitore/figlio) a condizione che: 		 			 				 l'unità immobiliare concessa in comodato non sia classificata nelle categorie catastali A/1, A/8 e A/9; 			 			 				 il contratto di comodato deve essere registrato; 			 			 				 il comodante deve possedere in Italia solo l'abitazione concessa in comodato; può eventualmente possedere nello stesso Comune dell'immobile concesso in comodato, un altro immobile adibito a propria abitazione principale che non sia classificato nelle categoria catastale A/1, A/8 e A/9; 			 			 				 il comodante deve risiedere anagraficamente e dimorare abitualmente nel Comune in cui è situato l'immobile concesso in comodato; 			 			 				 il comodatario deve utilizzare l'immobile concesso in comodato come abitazione principale e pertanto deve risiedere anagraficamente e dimorare abitualmente nello stesso; 			 			 				 il possesso dei requisiti dovrà essere attestato nella dichiarazione I.M.U. da presentate entro il 30/06 dell'anno successivo. 			 		 	      In merito alle modalità applicative concernenti la riduzione del 50% della base imponibile in caso di concessione in comodato si veda anche la Risoluzione n. 1/DF del 17/02/2016.  In particolare si precisa che il possesso di  altri immobili  è riferito esclusivamente all' uso abitativo , pertanto l'agevolazione permane nel caso in cui il comodante possieda altri immobili quali terreni, aree edificabili, fabbricati diversi da abitazioni (es. negozi, pertinenze, ecc.).     E' inoltre prevista per gli immobili locati a canone concordato di cui alla Legge n. 431/98 una   riduzione dell'imposta del 25%.       I fabbricati rurali ad uso abitativo sono soggetti all'imposta secondo le regole ordinarie in relazione alla diversa utilizzazione dell'abitazione.     I fabbricati rurali ad uso strumentale sono quelli previsti dall'articolo 9, comma 3 bis, del D.L. n. 557/93, ossia le costruzioni strumentali necessarie allo svolgimento dell'attività agricola di cui all'art. 2135 del C.C. destinate a:  	 		 protezione piante; 	 	 		 conservazione prodotti agricoli; 	 	 		 custodia macchine agricole, attrezzi e scorte occorrenti per la coltivazione e l'allevamento; 	 	 		 allevamento e ricovero animali; 	 	 		 agriturismo; 	 	 		 abitazione dipendenti esercenti attività agricole nell'azienda a tempo indeterminato o determinato per un numero massimo di giornate lavorative superiore a 100; 	 	 		 persone addette all'alpeggio; 	 	 		 uso ufficio dell'azienda agricola; 	 	 		 manipolazione, trasformazione, conservazione, valorizzazione o commercializzazione dei prodotti agricoli; 	 	 		 esercizio attività agricola in maso chiuso. 	   I fabbricati rurali ad uso strumentale sono esenti IMU .      Il D.M. 26 luglio 2012 ha individuato le modalità di inserimento negli atti catastali della sussistenza del requisito di ruralità, mediante l'apposizione di una specifica annotazione in seguito alla presentazione da parte dei contribuenti di domande e di autocertificazioni per il riconoscimento del requisito di ruralità di fabbricati, fermo restando il classamento originario degli immobili.      TERRENI   Per  terreno agricolo  si intende il terreno adibito all'esercizio in modo professionale delle attività agricole indicate nell'art. 2135 del Codice Civile.  Si tratta delle attività dirette alla coltivazione del fondo, alla silvicoltura, all'allevamento di animali ed alle attività connesse dirette cioè alla manipolazione, conservazione, trasformazione, commercializzazione e valorizzazione che abbiano ad oggetto prodotti ottenuti prevalentemente alla coltivazione del fondo o del bosco o dall'allevamento di animali, nonché dirette alla fornitura di beni o servizi mediante l'utilizzazione prevalente di attrezzature o risorse dell'azienda normalmente impiegate nell'attività agricola esercitata, ivi comprese quelle dirette alla valorizzazione del territorio e del patrimonio rurale e forestale, ovvero alla ricezione ed ospitalità come definite dalla legge.     La base imponibile per i terreni si ottiene moltiplicando il reddito dominicale risultante in catasto, vigente al 1° gennaio dell'anno di imposizione, rivalutato del 25%, per il moltiplicatore 135.     Per coltivatore diretto s'intende il soggetto inquadrabile come piccolo imprenditore (art. 2083 Codice Civile) e il soggetto che coltiva il fondo con il lavoro prevalentemente proprio o di persone della sua famiglia (art. 1647 del Codice Civile) e che la sua forza lavorativa non sia inferiore ad un terzo di quella complessiva richiesta dalla normale conduzione del fondo.  Per imprenditore agricolo professionale (IAP) iscritto nella previdenza agricola è possibile individuare il soggetto che dedica alle attività agricole, direttamente o in qualità di socio di società, almeno il 50% del proprio tempo di lavoro complessivo e che ricava dalle attività medesime almeno il 50% del reddito globale da lavoro.  La qualifica di IAP può essere riconosciuta anche alle società di persone, cooperative e di capitale, qualora lo statuto preveda come oggetto sociale l'esercizio esclusivo delle attività agricole di cui all'art. 2135 C.C. che siano in possesso dei seguenti requisiti:  	 		 per le società di persone, almeno un socio sia in possesso della qualifica di IAP; 	 	 		 per le società di capitali o cooperative, almeno un amministratore che sia anche socio per le cooperative ovvero amministratore di società di capitali, deve iscriversi nella gestione previdenziale ed assistenziale per l'agricoltura. 	      La normativa dei terreni è stata nuovamente ridefinita per l'annualità 2016.  In seguito alla previsione dell'articolo 1, comma 13, della Legge n. 208/2015 viene ripristinato il criterio di esenzione contenuto nella circolare n. 9 del 14 giugno 1993, ai fini dell'esenzione dei terreni agricoli ricadenti in aree montane o di collina.  Poiché secondo l'elenco allegato alla Circolare del Ministero delle Finanze n. 9 del 14/06/1993 il Comune di Bagno a Ripoli è classificato   parzialmente delimitato  , l'esenzione spetta unicamente nelle zone del territorio comunale individuate ai sensi della suddetta circolare, ossia nei terreni ricadenti nelle aree delimitate ai sensi dell'articolo 15 della Legge n. 984 del 27/12/1977 (elenco allegato alla deliberazione del CIPAA del 06/04/1983).  Inoltre, l'esenzione viene estesa ai terreni posseduti e condotti da coltivatori diretti e da imprenditori agricoli professionali, iscritti nella previdenza agricola, indipendentemente dalla loro ubicazione e ai terreni agricoli a immutabile destinazione agro-silvo-pastorale a proprietà collettiva indivisibile e inusucapibile, indipendentemente dal possesso e dalla conduzione.     Il pagamento dovrà essere effettuato utilizzando il modello F24, indicando il codice tributo 3914.      AREE EDIFICABILI   Le  aree edificabili  sono quelle aree utilizzate a scopo edificatorio ovvero quelle aree utilizzabili a scopo edificatorio in base allo strumento urbanistico generale adottato dal comune, indipendentemente dall'approvazione della regione e dall'adozione di strumenti attuativi del medesimo.  Sono considerati non fabbricabili i terreni posseduti e condotti da coltivatori diretti e da imprenditori agricoli professionali iscritti nella previdenza agricola che svolgono la loro attività a titolo principale sui quali persiste l'utilizzazione agro-silvo-pastorale mediante l'esercizio di attività dirette alla coltivazione del fondo, alla silvicoltura, alla funghicoltura e all'allevamento di animali.     Per le aree edificabili la base imponibile è rappresentata dal valore venale in comune commercio al 1° gennaio dell'anno di imposizione, avendo riguardo alla zona territoriale di ubicazione, all'indice di edificabilità, alla destinazione d'uso consentita, agli oneri per eventuali lavori di adattamento del terreno necessari per la costruzione, ai prezzi medi rilevati sul mercato dalla vendita di aree aventi analoghe caratteristiche.  In caso di utilizzazione edificatoria dell'area, di demolizione di fabbricato, di interventi di recupero a norma dell'articolo 31, comma 1, lettere c), d) ed e), della legge 5 agosto 1978 n. 457, la base imponibile è costituita dal valore dell'area, la quale è considerata comunque fabbricabile senza computare il valore del fabbricato in corso d'opera, fino alla data di ultimazione dei lavori di costruzione, ricostruzione o ristrutturazione ovvero, se antecedente, fino alla data in cui il fabbricato costruito, ricostruito o ristrutturato è comunque utilizzato.     Sono  soggetti passivi  dell'imposta:  	 		 il proprietario 	 	 		 il titolare del diritto reale di usufrutto 	 	 		 il titolare del diritto reale di uso 	 	 		 il titolare del diritto reale di abitazione 	 	 		 il titolare del diritto reale di superficie 	 	 		 il titolare del diritto reale di enfiteusi 	 	 		 il concessionario di area demaniale 	 	 		 il locatario per gli immobili concessi in locazione finanziaria, anche da costruire o in corso di costruzione, a decorrere dalla data di stipula e per tutta la durata del contratto di locazione 	               || Ufficio:    Ufficio Tributi    | Referente:    Eleonora Turrini - Fabrizio Lo Vecchio - Enrico Michelucci    | Responsabile:    Dr. Dario Navarrini (Funzionario Responsabile)    | Indirizzo:    Piazza della Vittoria, 1 - 50012 Bagno a Ripoli    | Tel:    0556390258 - 273 - 272    | Fax:    0556390267    | E-mail:     eleonora.turrini@comune.bagno-a-ripoli.fi.it      | Orario di apertura:    Clicca su link esterno