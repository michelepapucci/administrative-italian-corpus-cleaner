| Descrizione     "Pronto Badante" è un progetto della Regione Toscana che ha come obiettivo il sostegno alla famiglia nel momento in cui si presenta la prima fase di fragilità dell'anziano. 	Il progetto prevede l'intervento diretto di un operatore presso l'abitazione della famiglia dell'anziano, in modo da garantire un unico punto di riferimento per avere informazioni sui percorsi socio-assistenziali e un sostegno economico per l'attivazione di un rapporto di assistenza familiare con una/un badante. 	Le persone anziane che vivono sole o in famiglia per poter accedere al servizio devono:  	 avere almeno 65 anni; 	 essere residenti in Toscana; 	 trovarsi per la prima volta in un momento di difficoltà, fragilità o disagio; 	 non avere già in atto un progetto di assistenza personalizzato (PAP) con i servizi territoriali.   Dopo aver contattato il numero verde, qualora sussistano tutte queste condizioni, la richiesta viene inoltrata ad operatori autorizzati che si recheranno,  entro massimo 48 ore , presso l'abitazione della persona anziana. 	Inoltre potrà essere erogato un  contributo di 300 euro una tantum , a conclusione del periodo di attivazione di un rapporto di lavoro regolare e occasionale con una/un assistente familiare (fino a un massimo di 30 ore), per le prime necessità.  La prestazione lavorativa deve essere effettuata da una/un assistente familiare ad esclusione del coniuge e i parenti/affini entro il 1° grado. 	L'operatore autorizzato assiste l'anziano e la famiglia anche nelle procedure on-line di INPS per quel che riguarda l'attivazione di un rapporto di assistenza familiare ed inoltre fornisce un tutoraggio per aiutare la famiglia e l'assistente familiare nelle prime fasi dell'attivazione del rapporto.  Contattando il numero verde 800 59 33 88 il martedì pomeriggio dalle 14 alle 18 il consulente esperto risponderà alle richieste in materia previdenziale e assistenziale.              || Ufficio:    Pronto Badante    | Tel:    800 593388    | Orario di apertura:    Reperibilità telefonica: dal lunedì al venerdì 8.00 - 18.00 sabato 8.00 - 13.00