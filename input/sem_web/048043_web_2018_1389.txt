| Descrizione | La  Zona a Controllo Sosta  (ZCS) comprende l'insieme di zone dove la sosta è soggetta al pagamento di una tariffa. Nel territorio comunale sono individuate le seguenti Zone (meglio specificate nell'allegato disciplinare):  1.      Zona "Centro Cittadino"; 	2.      Zona del "Tondo".  	Sono previste  deroghe  per residenti ed operatori economici e  tariffe agevolate  per lavoratori.       RESIDENTI    Chi risiede in una delle strade rientranti in una delle due Zone sopra menzionate (consulta l’elenco delle strade nel disciplinare sotto allegato) e chi risiede comunque all’interno della Zona a Traffico Limitato, ha diritto, previa verifica dei presupposti, al rilascio del contrassegno “ZCS CENTRO” oppure del contrassegno “ZCS TONDO”. 	Entrambi i contrassegni danno diritto alla sosta gratuita, previa esposizione degli stessi sul cruscotto del relativo veicolo, solo ed esclusivamente nelle strade di rispettivo riferimento (consulta planimetria delle strade dove è possibile parcheggiare con il contrassegno ZCS Centro e quelle con il contrassegno ZCS Tondo). 	Sono comunque sempre esclusi dalle deroghe i seguenti parcheggi: 	1.    Piazza V. Veneto antistante il Palazzo Comunale; 	2.    Piazza Rapisardi; 	3.    Parcheggi del sabato e dei giorni di mercato delle vie Artieri, Savonarola, Machiavelli.    COME MUNIRSI DEL CONTRASSEGNO : Per il rilascio del contrassegno ZCS è necessario presentare istanza presso l’Ufficio Front Office della P.M. (vedi specchietto seguente) con allegate copia della carta di circolazione del veicolo in fronte-retro e due marche da bollo (o 3 nel caso di richiesta – avendone i requisiti - per 2 autorizzazioni distinte). 	Tutte le domande devono essere presentate presso il seguente ufficio:  Ufficio Front Office della Polizia Municipale (V. Garibaldi 13 -  tel. 055/4496543  fax. 055/4496540)  Orario di apertura al pubblico  Lunedì e venerdì: dalle ore 8,30 - 13,30 	Martedì - Giovedì ore 15,00 - 18,00 (con ultimo accesso alle ore 17,45) 	Mercoledì e Sabato chiuso 	(Le risposte telefoniche vengono fornite esclusivamente nei seguenti orari:          martedì e giovedì dalle ore 8.30 alle ore 13.30 	        mercoledì dalle 11,00 ore 14.00).    OPERATORI ECONOMICI    Ai titolari di d’imprese artigianali o commerciali con sede all’interno delle vie dell’area ZCS è concessa l’autorizzazione alla sosta gratuita di un veicolo da lavoro della medesima impresa purché classificato autocarro o motocarro o in ogni caso attrezzato per la specifica attività lavorativa risultante dalla carta di circolazione. 	Per il rilascio del contrassegno nonché per la validità dello stesso, valgono le medesime procedure e regole previste per il rilascio del contrassegno per i residenti.       ABBONAMENTO LAVORATORI    Sono previste forme agevolate di tariffazione giornaliera e mensile riservate ai lavoratori muniti di apposito contrassegno valide nei giorni feriali  dal lunedì al venerdì  per la sosta in tutti gli stalli a pagamento, ad esclusione del parcheggio di Piazza V. Veneto antistante il Palazzo Comunale e dell’area di sosta di Piazza Rapisardi.    COME MUNIRSI DEL CONTRASSEGNO “LAVORATORI ZTL E ZCS”  è necessario presentare istanza presso l’Ufficio Front Office della P.M. (vedi specchietto soprastante) con allegate copia in fronte-retro della carta di circolazione del veicolo/i e due marche da bollo. Viene rilasciato un solo cartellino con un massimo di n. 2 targhe. 	Il contrassegno di cui sopra è rilasciato ai soli lavoratori operanti all’interno della ZCS e della ZTL e residenti fuori dal centro, previa verifica dei presupposti previsti nel disciplinare. 	Detto contrassegno deve necessariamente essere esposto sul cruscotto del relativo veicolo assieme allo scontrino del pagamento dell’abbonamento.    DOVE EFFETTUARE IL PAGAMENTO:  Il pagamento dell’abbonamento mensile potrà essere effettuato ai soli parcometri di Piazza Lavagnini e del Parcheggio del Centro nonché presso la Tesoreria Comunale Cassa di Risparmio di Firenze Agenzia di Sesto Fiorentino, Via D. Alighieri.    • CONTRASSEGNO INVALIDI   I veicoli al servizio delle persone invalide, provvisti dello speciale contrassegno di cui all’art.188 del Codice della Strada potranno sostare gratuitamente negli spazi blu qualora non siano disponibili gli stalli a loro riservati. L’eventuale verifica dell’utilizzo abusivo di tale autorizzazione comporterà l’applicazione delle sanzioni previste dalla legge.    SOSTA GRATUITA    10 MINUTI - E’ consentita la sosta gratuita se questa non deve protrarsi oltre 10 minuti. In questo caso premere due volte il tasto verde senza introduzione di monete e il parcometro rilascerà il biglietto.  Il biglietto rilasciato dal parcometro dovrà essere comunque esposto all’interno del veicolo, sul parabrezza anteriore in posizione ben visibile dall’esterno.  	120 MINUTI  – Nella sola Piazza Lavagnini la sosta è gratuita fino a 120 minuti, con le modalità sopra riportate. In tutti i casi è consentita l’acquisizione di un solo biglietto gratuito. Il protrarsi della sosta oltre il suddetto limite di tempo e l’esposizione reiterata del biglietto allo scopo di eludere il pagamento saranno sanzionate a norma del vigente Codice della Strada.    GLI SPAZI DI SOSTA NELLA ZCS NON SONO CUSTODITI E L’AMMINISTRAZIONE NON RISPONDERÀ DI DANNI O FURTI AI VEICOLI IN SOSTA.          | Costi |  PAGAMENTO:  Il pagamento deve avvenire anticipatamente introducendo nel parcometro la somma relativa al tempo di permanenza, secondo le modalità indicate sul parcometro. Il biglietto rilasciato dal parcometro dovrà essere esposto all’interno del veicolo, sul parabrezza anteriore in posizione ben visibile dall’esterno.    IL PARCOMETRO DÀ il RESTO , solo previa impostazione della durata della sosta: nel caso si disponga di contante non frazionabile di importo superiore a quello necessario per la sosta, prima di inserire il denaro nel parcometro selezionare la durata della sosta prevista. Il resto verrà rilasciato automaticamente, unitamente al biglietto.         | Tempi | Entro 30 giorni dalla presentazione della richiesta         | Modalità di fruizione |  ORARI E TARIFFE   Nelle zone a sosta controllata la disciplina della sosta è regolamentata a pagamento con il seguente orario e con le seguenti tariffe:       1.     Tutte le aree della ZCS, ad esclusione del parcheggio di Piazza V. Veneto antistante il Palazzo Comunale e dell’area di sosta di Piazza Rapisardi.     Orario 9.00 – 19.00 (solo giorni feriali)   Tariffe :  10 minuti gratis  Minima € 0,20  Prima ora € 0,80  Seconda ora e successive €1,50       2.    Piazza V. Veneto antistante il Palazzo Comunale e dell’area di sosta di Piazza Rapisardi.    Orario 9.00 – 19.00 (solo giorni feriali)   Tariffe :  10 minuti gratis  Minima € 0,20  Prima ora € 0,80  Seconda ora e successive € 1,50   NON SUSSISTONO DEROGHE  (anche i residenti o i lavoratori che posseggono un contrassegno ZCS se decidono di sostare in detti parcheggi in detti giorni sono chiamati a pagare la tariffa per la sosta)       3.    Solo per Piazza Lavagnini:    Orario 9.00 – 19.00 (solo giorni feriali)   Tariffe :  120 minuti gratis  Minima € 0,20  Prima ora € 0,80  Seconda ora e successive €1,50       4.    Parcheggi  di Viale Machiavelli, Via Savonarola e Via Artieri    A PAGAMENTO SOLO NEL GIORNO DI SABATO E NEI GIORNI DI MERCATO con orario dalle ore 08.00 alle ore 20.00 (periodo invernale) e dalle ore 08.00 alle ore 14.00 (periodo estivo). Si precisa che nel giorno del sabato e nei giorni di mercato, per tali parcheggi,  NON SUSSISTONO DEROGHE  ( non vi sono i primi 10 minuti gratuiti ed anche i residenti o i lavoratori che posseggono un contrassegno ZCS nei giorni di mercato sono chiamati a pagare la tariffa per la sosta )     5.    Abbonamenti per lavoratori in ZCS-ZTL muniti di contrassegno:    VALIDO DAL LUNEDI’ AL VENERDI’ in tutte le aree ZCS ad esclusione del Parcheggio Piazza V. Veneto antistante il Palazzo Comunale e dell’area di sosta di Piazza Rapisardi; ad esclusione anche dei parcheggi di Viale Machiavelli, Via Savonarola e Via Artieri nei giorni di mercato.   Tariffe :  giornaliero € 3,00  mensile €12,00                             | Reclami ricorsi opposizioni |  FORME DI TUTELA AMMINISTRATIVE E GIURISDIZIONALI   Nei confronti del provvedimento finale può essere proposto ricorso al giudice amministrativo entro il termine di decadenza di 60 giorni dalla comunicazione/notificazione, dalla pubblicazione o dalla conoscenza del provvedimento stesso, secondo quanto previsto dal D.Lgs. 2 luglio 2010, n. 104.  In alternativa può essere presentato ricorso al Presidente della Repubblica entro il termine di decadenza di 120 dalla comunicazione/notificazione, dalla pubblicazione o dalla conoscenza del provvedimento stesso, secondo quanto previsto dal D.P.R. 1199/1971.   POTERE SOSTITUTIVO   In caso di inerzia del personale dirigenziale il potere sostitutivo è attribuito al Segretario Generale, in base alla deliberazione del Commissario Straordinario n. 31 del 29 settembre 2015, assunta con i poteri della Giunta                |          |   Z.C.S.: zona a sosta controllata     |   Ufficio:    Mobilità, pubblicità, occupazioni di suolo pubblico, segnaletica stradale     |   Referente:    Francesca di Matteo     |   Responsabile:    Alessandro Ciullini     |   Indirizzo:    Via Dante Alighieri, 8     |   Tel:    0554496775, 0554496802     |   Orario di apertura:    Il ricevimento del pubblico avviene in orario d'ufficio su appuntamento da richiedere per telefono