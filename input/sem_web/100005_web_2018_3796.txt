- Ai fini del mantenimento dell'iscrizione al Registro regionale, tutte le Associazioni di Promozione Sociale che si sono costitute prima del 3 agosto 2017 (entrata in vigore del Codice del Terzo Settore - CTS) hanno tempo - fino al 3o giugno 2020 per adeguare i propri statuti - alle nuove norme del CTS. Tali adeguamenti potranno essere approvati ricorrendo alle modalità e maggioranze previste per le deliberazioni dell'assemblea ordinaria.  | Che cos'è : Le Associazioni di Promozione Sociale (APS) sono Enti del Terzo Settore (ETS) costituti in forma di associazione (riconosciuta o non riconosciuta) da un numero non inferiore a 7 persone fisiche o a 3 APS, per lo svolgimento in favore dei propri associati, di loro familiari o di terzi, di attività di interesse generale per il perseguimento di finalità civiche, solidaristiche e di utilità sociale, avvalendosi in modo prevalente dell'attività di volontariato dei propri associati o delle persone aderenti agli enti associati. - La Regione Toscana riconosce e valorizza il ruolo dell'associazionismo ed ha istituito, tra l'altro, il Registro regionale delle APS gestito dal Comune capoluogo della sede legale dell'associazione. - Le APS, se iscritte al Registro regionale, possono tra l'altro: - accedere ai contributi pubblici; - stipulare convenzioni con le amministrazioni pubbliche, purché le associazioni siano iscritte da almeno 6 mesi nel Registro, siano in possesso dei requisiti di moralità professionale e dimostrino adeguata attitudine, da valutarsi in riferimento anche alla capacità tecnica e professionale; - partecipare alla consultazione per la programmazione degli interventi nei settori in cui operano; - avere informazione ed accesso ai documenti amministrativi; - accedere al Fondo per il finanziamento di progetti e attività di interesse generale nel terzo settore e al credito agevolato attraverso l'ottenimento di provvidenze creditizie e fideiussorie e privilegi sui crediti; - ottenere strutture e autorizzazioni temporanee per manifestazioni pubbliche, nonché  l'utilizzazione agevolata di beni pubblici; - ottenere contributi finanziamenti su progetti; - godere ottenere delle forme di flessibilità dell'orario di lavoro o delle turnazioni previste dai contratti o dagli accordi collettivi, per i propri volontari; - usufruire di una serie di agevolazioni di natura fiscale, aggiuntive rispetto a quelle previste per la generalità degli ETS (ad esempio: de-commercializzazione delle attività svolte in diretta attuazione degli scopi istituzionali effettuate verso pagamento di corrispettivi specifici nei confronti dei propri associati e dei familiari conviventi degli stessi, ...). - Il Registro è soggetto a revisione annuale, finalizzata a verificare sia il permanere dei requisiti necessari per l'iscrizione, sia l'effettivo svolgimento delle attività di promozione sociale. - La scadenza per l'invio dei documenti (vedi 'Documenti da presentare') è il  - 31 gennaio di ogni anno - .  -   | Requisiti : A chi è rivolto - Al Registro regionale possono iscriversi tutte le associazioni di promozione sociale con sede legale in Toscana costituite da almeno un anno, o avere almeno una sede operativa in Toscana, attiva da più di un anno ed essere iscritte al registro nazionale delle associazioni di promozione sociale. | Come si ottiene : Termini, scadenze, modalità di presentazione della domanda - Iscrizione al Registro regionale dell'associazionismo di promozione sociale - Le associazioni della provincia di Prato devono presentare domanda al Comune in cui hanno sede legale. Entro 3 giorni dalla presentazione, il Comune trasmette la domanda e la relativa documentazione al Comune di Prato. - Le associazioni che hanno sede legale nel Comune di Prato, devono presentare domanda e relativa documentazione a mano o per posta: - Ufficio Protocollo -   - terzosettore@comune.prato.it - comune.prato@postacert.toscana.it - Revisione al Registro regionale dell'associazionismo di promozione sociale - La richiesta di revisione al Registro deve essere presentata al Comune di Prato, con le stesse modalità di presentazione richieste per l'iscrizione. - Documenti da presentare - Iscrizione al Registro regionale dell'associazionismo di promozione sociale - Modulo Iscrizione (vedi - Modulistica - ); - Copia dell'atto costitutivo e dello statuto con la sede dell'organizzazione, oppure per le articolazioni locali di organizzazioni nazionali e regionali copia dell'atto costitutivo e statuto delle associazioni o delle federazioni di cui fanno parte (per le organizzazioni costituite dopo il 3.08.2017, l'atto costitutivo e lo statuto devono essere stilati ai sensi del Codice del Terzo settore); - Elenco nominativo di coloro che ricoprono le diverse cariche associative (indicare nominativi, luoghi e date di nascita, tipo di incarico e numero di mandato; - Relazione concernente l'attività associativa svolta e quella in programma; - Fotocopia del codice fiscale assegnato all'associazione; - Copia del Provvedimento di iscrizione al Registro Nazionale delle Associazioni di Promozione Sociale di cui all'art.7 della legge 383/2000 (per le richieste d'iscrizione alla sezione "C" del registro); - Copia di un documento d'identità, chiara e leggibile, del sottoscritto. - Revisione del Registro regionale dell'associazionismo di promozione sociale - (entro 31 gennaio) - Modulo Revisione (vedi - Modulistica - ); - copia dell'Atto costitutivo e dello Statuto dell'associazione - se modificati - rispetto agli ultimi depositati presso l'Amministrazione (ovvero, per le articolazioni locali di organizzazioni nazionali e regionali copia dell'atto costitutivo e statuto delle associazioni o delle federazioni di cui fanno parte); - elenco nominativo di coloro che ricoprono le diverse cariche associative - laddove siano intervenute delle modifiche rispetto all'ultimo elenco depositato presso l'Amministrazione; - copia di un documento d'identità in corso di validità. - Costi e modalità di pagamento - L'iscrizione e la revisione al Registro regionale dell'associazionismo di promozione sociale è gratuita. - Tempi e iter della pratica - Iscrizione al regionale dell'associazionismo di promozione sociale - L'ufficio effettuata l'istruttoria, entro sessanta giorni dal ricevimento della domanda, accertati i requisiti previsti dalla normativa vigente, provvederà all'iscrizione con Determinazione dirigenziale indicando le attività per le quali l'iscrizione stessa è disposta. Nel caso in cui non sussistano i requisiti, entro lo stesso termine, l'ufficio adotta il decreto motivato di diniego. - I provvedimenti di iscrizione sono comunicati al Presidente della Giunta regionale, entro trenta giorni dalla data della loro adozione e pubblicato per estratto sul bollettino ufficiale della Regione. - Revisione del regionale dell'associazionismo di promozione sociale - Il Comune è tenuto a trasmettere al Presidente della Giunta regionale, entro il 31 gennaio di ogni anno, l'elenco delle organizzazioni promozione sociale la cui verifica abbia avuto esito positivo, per la successiva pubblicazione sul bollettino ufficiale della Regione. | Note : Segnalazioni e precisazioni - Il Codice del Terzo Settore (D. Lgs n. 117 del 03.07.2017 e ss. mm.), ha previsto l'istituzione di un Registro Unico Nazionale del Terzo Settore (RUNTS), ancora non operativo. Fino all'effettiva operatività del RUNTS, continuano a trovare applicazione le seguenti norme ai fini e per gli effetti derivanti dall'iscrizione delle associazioni nel Registro regionale delle APS - Legge 7 dicembre 2000, n. 383 "Disciplina delle associazioni di promozione sociale"; - L.R. 9 dicembre 2002, n.42 e successive modificazioni "Disciplina delle associazioni di promozione sociale"; - L.R. 1 marzo 2016 n.21 "Riordino delle funzioni di tenuta degli albi regionali del terzo settore".  - Regolamento sulle modalità di iscrizione e di gestione del registro regionale delle associazioni di promozione sociale sezione provinciale di Prato - D. Lgs. 3 luglio 2017 n. 117 'Codice del Terzo settore, a norma dell'articolo 1, comma 2, lettera b), della legge 6 giugno 2016, n. 106)'; - D. Lgs. 3 agosto 2018 n. 105 'Disposizioni integrative e correttive al decreto legislativo 3 luglio 2017, n. 117, recante: 'Codice del Terzo settore, a norma dell'articolo 1, comma 2, lettera b), della legge 6 giugno 2016, n. 106)'. | Responsabile del Procedimento : Valentina - Sardi - Email: - v.sardi@comune.prato.it | Modulistica : Revisione annuale registro associazioni promozione sociale (dopo il 3.08.2017) - Revisione annuale registro associazioni promozione sociale (prima del 3.08.2017) - Richiesta iscrizione registro associazioni promozione sociale (prima del 3.08.2017) - Richiesta iscrizione registro associazioni promozione sociale (dopo il 3.08.2017) | Altre informazioni utili : Registro del Terzo Settore - ICARO Prato - portale delle associazioni della Provincia di Prato - Come fare per costituire un'associazione di promozione sociale - Partecipazione alle consulte comunali | Dove andare : Ufficio Terzo settore - Sede - Via Roma - , 101 -  (Ex casa di riposo) -  - 59100 -  Prato -  PO - Telefono: - 0574 1836464 - Fax: - 0574 1837357 - Orario - Da lunedì a venerdì ore 9.00 - 13.00 - E-mail - terzosettore@comune.prato.it - Guarda indirizzo sulla mappa - (apre una nuova finestra) | Funzionario antiritardo : Simonetta - Fedeli - Email: - staffsegretariogenerale@comune.prato.it - Telefono: 0574 1836049 - Come attivare il funzionario antiritardo - Data ultima revisione dei contenuti della pagina: 17.02.2020 -