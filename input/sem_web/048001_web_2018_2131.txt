| Requisiti del richiedente     L'assistenza domiciliare ha lo scopo di garantire la permanenza dell'anziano nel proprio ambiente familiare e sociale, assicurandogli l'aiuto necessario per la cura e l'igiene della persona e della casa.  Per ottenere il diritto all'assistenza domiciliare, il richiedente deve essere in possesso dei seguenti requisiti:  	 essere residente nel Comune di Bagno a Ripoli 	 presentare necessità assistenziali tali da non poter essere soddisfatte né personalmente né con l'aiuto di congiunti ed essere in difficoltà socio-economiche 	 trovarsi nelle condizioni previste dal Regolamento Comunale per le prestazioni assistenziali 	 non essere titolare di indennità di accompagnamento   Per visualizzare il Regolamento cliccare su Amministrazione Trasparente sulla home page del sito web del Comune di Bagno a Ripoli, Disposizioni generali, Atti generali.          | Informazioni     L'assistenza domiciliare agli anziani è un servizio teso a evitare il ricovero in istituti di cura delle persone sole o con gravi problemi. 	 	Le prestazioni erogate sono:  	 l'assistenza alle cure della persona 	 l'attività di assistenza per la conduzione e l'igiene dell'alloggio 	 l'assistenza alla conduzione del menage familiare 	 le attività tendenti a favorire la vita di relazione 	 la rilevazione dei bisogni dell'anziano, anche in funzione dell'intervento di altri servizi, in special modo quelli sanitari e sociali   Le prestazioni vengono erogate nei giorni feriali e possono altresì essere assicurate - in relazione a situazioni eccezionali e a programmi di intervento individuali - anche nei giorni festivi. 	 	La procedura di ammissione è attivata da una richiesta dell'interessato (o di chi agisce per esso, o di un servizio socio-sanitario territoriale) ai Servizi Sociali del Comune di residenza. 	 	I Servizi medesimi, a seguito di visita domiciliare, programmano un piano di intervento terapeutico-assistenziale personalizzato, tenendo conto dei bisogni dell'anziano, del suo nucleo familiare e delle disponibilità del servizio. 	 	Rientrano in questa modalità assistenziale anche i contributi diretti a facilitare l'assistenza a domicilio di anziani non autosufficienti, mediante la concessione di assegni economici da determinare sulla base di spese documentate.                 || Ufficio:    Area 3 Servizi ai cittadini - Settore Assistenza, Servizi Sociali e Politiche Abitative    | Referente:    Silvia Ocello - Simone Gerini - Ilaria Giovannelli     | Responsabile:    Neri Magli    | Indirizzo:    Via Fratelli Orsi 22 - 50012 Bagno a Ripoli    | Tel:    055 6390352 - 055 6390353    | Fax:    055 6390360    | E-mail:     sociale@comune.bagno-a-ripoli.fi.it     | Orario di apertura:    Clicca su link esterno