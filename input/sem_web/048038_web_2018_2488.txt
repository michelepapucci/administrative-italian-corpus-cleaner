| Informazioni     Con delibera della Giunta n. 517 del 1° luglio 1982, poi ratificata con delibera del Consiglio Comunale n. 167 del 23 luglio dello stesso anno, gli architetti Arnaldo Marini e Angelo Romeo furono incaricati di effettuare il censimento del patrimonio edilizio esistente sparso delle zone extraurbane. 	Il censimento ha portato alla redazione di oltre 2.000 schede che individuano i vari edifici presenti nel territorio descrivendone il numero di vani, la destinazione d'uso risultante dalle pratiche edilizie presenti presso gli archivi comunali ed il grado di conservazione dell'immobile. 	Le schede sono corredate da documentazione fotografica. 	Tale lavoro è stato usato al fine della redazione del quadro conoscitivo della revisione generale del Piano Regolatore Comunale che riguardava tutto il territorio comunale adottato con Delibera n. 143 del 27/03/1985 ed approvato definitivamente con Delibera del Consiglio Regionale Toscano n. 138 del 22/05/1991.  La schedatura è stata aggiornata ed implementata a partire dagli anni 2002/2003 e fa parte del quadro conoscitivo del Piano Strutturale. 	In particolare, per ogni edificio è stata predisposta un'apposita scheda identificabile tramite un numero rilevabile mediante verifica dell'ubicazione dell'immobile sulla tavola 18 a/b/c/d/ del Piano Strutturale. 	Sulla scheda oltre ai dati relativi alla via ed agli estremi catastali vi è riportato il numero che consente di ritrovare la scheda storica dell'edificio stesso.   Come si rintraccia tale numero?   1. Dalla pagina principale del sito internet del Comune andare in basso e cercare Ambiente e Territorio. Successivamente cliccare su Pianificazione del Territorio e poi su Piano Strutturale. 	2. All'interno delle tavole di approvazione che costituiscono lo Statuto del Piano Strutturale Comunale, aprire la tavola 18 cercando il quadrante a/b/c/d corrispondente al luogo dove si trova l'immobile interessato. 	3. Individuare l'edificio interessato e il numero che si trova sopra evidenziato. 	4. Tale numero corrisponde alla scheda associata. 	5. All'interno dello Statuto aprire la cartella 'Dossier degli edifici territorio aperto' e qua ricercare la scheda corrispondente al numero trovato. 	6. All'interno della scheda si trova in alto a sinistra il numero della schedatura storica. 	7. Una volta ritrovato tale numero è necessario tornare indietro di qualche pagina oppure ripercorrere il precedente percorso fino ad entrare in Pianificazione del Territorio.              || E-mail:     edilizia@comune.san-casciano-val-di-pesa.fi.it