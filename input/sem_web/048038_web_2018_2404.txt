| Informazioni     Negli atti di nascita si annotano:  a) i provvedimenti di adozione e di revoca;  b) i provvedimenti di revoca o di estinzione dell'affiliazione;  c) le comunicazioni di apertura e di chiusura della tutela, eccettuati i casi di interdizione legale;  d) i decreti di nomina e di revoca del tutore o del curatore provvisorio in pendenza del giudizio di interdizione o di inabilitazione;  e) le sentenze di interdizione o di inabilitazione e quelle di revoca;  f) gli atti di matrimonio e le sentenze dalle quali risulta l'esistenza del matrimonio;  g) le sentenze che pronunciano la nullità , lo scioglimento o la cessazione degli effetti civili del matrimonio;  h) i provvedimenti della corte di appello previsti  nell'articolo 17 della legge 27 maggio 1929, n. 847 , e le sentenze con le quali si pronuncia l'annullamento della trascrizione di un matrimonio celebrato dinanzi ad un ministro di culto;  i) gli atti e i provvedimenti riguardanti l'acquisto, la perdita, la rinuncia o il riacquisto della cittadinanza italiana;  j) le sentenze dichiarative di assenza o di morte presunta e quelle che, a termini dell'articolo 67 del codice civile, dichiarano la esistenza delle persone di cui era stata dichiarata la morte presunta o ne accertano la morte;  k) gli atti di riconoscimento di filiazione naturale, in qualunque forma effettuati;  l) le domande di impugnazione del riconoscimento, quando ne è ordinata l'annotazione, e le relative sentenze di rigetto;  m) le sentenze che pronunciano la nullità o l'annullamento dell'atto di riconoscimento;  n) le legittimazioni per susseguente matrimonio o per provvedimento del giudice e le sentenze che accolgono le relative impugnazioni;  o) le sentenze che dichiarano o disconoscono la filiazione legittima;  p) i provvedimenti che determinano il cambiamento o la modifica del nome o del cognome relativi alla persona cui l'atto si riferisce; quelli che determinano il cambiamento o la modifica del cognome relativi alla persona da cui l'intestatario dell'atto ha derivato il cognome, salvi i casi in cui il predetto intestatario, se maggiorenne, si sia avvalso della facoltà di poter mantenere il cognome precedentemente posseduto;  q) le sentenze relative al diritto di uso di uno pseudonimo;  r)gli atti di morte;  s) i provvedimenti di rettificazione che riguardano l'atto già iscritto o trascritto nei registri.  All'annotazione della legittimazione per susseguente matrimonio provvede l'ufficiale dello stato civile che ha proceduto alla celebrazione del matrimonio o all'annotazione dell'atto di riconoscimento, quando questo è successivo al matrimonio, se ha notizia dell'esistenza di figli legittimati per effetto di detto matrimonio e dell'avvenuto riconoscimento.  All'annotazione della legittimazione per provvedimento del giudice, si provvede a richiesta del procuratore della Repubblica o di chiunque vi abbia interesse.  Le annotazioni possono essere richieste, anche verbalmente, dagli interessati.       | Normativa di riferimento     - Decreto Presidente della Repubblica 3 Novembre 2000, n. 396  - Regolamento per la revisione e la semplificazione dell'ordinamento dello stato civile, a norma dell'articolo 2, comma 12, della Legge 15 maggio 1997, n. 127              || Ufficio:    Stato Civile    | Referente:    Isabella Vadi    | Responsabile:    Mariagrazia Tosi    | Indirizzo:    Via del Cassero, n.21 - 50026 San Casciano in Val di Pesa    | Fax:    055 8256310    | Orario di apertura:    dal lunedì al venerdì 8.30-12.30, il lunedì e giovedì anche 16.00-18.30