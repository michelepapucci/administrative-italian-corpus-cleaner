| Descrizione | Contributo a sostegno della locazione.         | Modalità di richiesta | Le domande dovranno essere compilate sui moduli appositamente predisposti dal Dipartimento Servizi alla Persona e dovranno essere inviate con una delle seguenti modalità: 	- Consegna a mano presso l'URP (Ufficio Relazioni con il Pubblico) del Comune di Fiesole, Piazza Mino 26, nei seguenti orari: il lunedì, martedì, mercoledì e venerdì dalle ore 8.30 alle ore 12.30, giovedì dalle ore 8.30 alle ore 12.30 e dalle ore 14.30 alle 17.30; 	- Spedite tramite raccomandata postale a/r all'indirizzo di cui sopra. NON FA FEDE IL TIMBRO POSTALE; 	- Spedite tramite PEC.          | Requisiti del richiedente | Per l'ammissione al concorso è necessario il possesso dei seguenti requisiti:  1) essere residente nel Comune di Fiesole.  2) essere cittadino italiano o di uno Stato appartenente all'Unione Europea.  3) essere cittadino di Stato non aderente all'Unione Europea, in possesso di permesso di soggiorno CE per soggiornanti di lungo periodo (ex carta di soggiorno) o permesso di soggiorno in corso di validità o con procedura di rinnovo già avviata alla data di pubblicazione del presente bando, con residenza di almeno 10 anni continuativi sul territorio nazionale ovvero 5 anni continuativi nella medesima Regione.  4) essere titolare di un regolare contratto di locazione ad uso abitativo, regolarmente registrato, di un alloggio adibito ad abitazione principale corrispondente alla residenza anagrafica del richiedente, ed ubicato nel Comune di Fiesole.  Tale requisito non è richiesto nel caso in cui il contratto di locazione sia sottoscritto direttamente dal Comune in base ad un accordo con i proprietari degli immobili. In tale ipotesi se i soggetti che risiedono nell'alloggio presentano domanda, il contributo è calcolato sulla base dell'importo che i soggetti corrispondono per quell'immobile. 	A parziale eccezione di quanto indicato nel presente punto, saranno accettati anche contratti intestati a soggetti diversi dal richiedente in caso di comprovate e particolari circostanze di emergenza sociale.  5) essere in possesso di una Dichiarazione Sostitutiva Unica per il calcolo dell'ISEE, redatta secondo la nuova disciplina introdotta con DPCM 159/2013 e s.m.i., e con  incidenza del canone annuo di locazione, al netto degli oneri accessori, sul valore ISE,  rientranti entro i valori di seguito indicati, e comunque non superiore al valore ISE pari ad € 28.470,83:  FASCIA A 	Valore ISE uguale o inferiore all'importo corrispondente a due pensioni minime INPS € 13.192,92 per l'anno 2018. Incidenza del canone al netto degli oneri accessori sul valore ISE non inferiore al 14%.  FASCIA B 	Valore ISE compreso tra l'importo corrispondente a due pensioni minime INPS € 13.192,92 per l'anno 2018 e l'importo di € 28.470,83. Incidenza del canone sul valore ISE non inferiore al 24%. 	Valore ISEE non superiore a € 16.500,00 (parametro determinato dalla Regione Toscana per accesso a ERP).  6) essere in possesso delle condizioni di cui alle lettere d) e  e) dell'Allegato A della LRT 96/96 e successive modifiche e integrazioni e precisamente:  a) assenza di titolarità di diritti di proprietà, usufrutto, uso e abitazione su immobili ad uso abitativo ubicati nel territorio italiano o all'estero.  	Possono partecipare al bando di concorso i titolari di proprietà assegnate in sede di separazione giudiziale al coniuge ovvero i titolari pro-quota di diritti reali sulla base di documentata indisponibilità della proprietà. 	Per i cittadini di altro Stato non appartenente all'Unione Europea, non potendo procedere d'ufficio ad effettuare tali verifiche, è richiesta idonea certificazione di impossidenza, di ogni componente maggiorenne del nucleo familiare da presentare entro e non oltre il 03/09/2018, come di seguito dettagliato:  - idonea certificazione rilasciata da una rappresentanza diplomatica o consolare estera presente nello Stato Italiano attestante l'assenza di diritti di proprietà, usufrutto, uso e abitazione su immobili ad uso abitativo ubicati nel paese di origine con firma del funzionario del consolato o del Console legalizzata da parte della Prefettura competente; 	        oppure 	- idonea certificazione attestante l'assenza di diritti di proprietà, usufrutto, uso e abitazione su immobili ad uso abitativo ubicati nel paese di origine rilasciata dalla competente autorità dello Stato di appartenenza. Tale certificazione deve essere legalizzata dal Consolato Italiano all'estero o dall'ufficio competente del paese straniero e tradotta in lingua Italiana da un interprete accreditato presso il Consolato Italiano all'estero la cui firma deve essere legalizzata dallo stesso Consolato. La traduzione in lingua Italiana può essere anche effettuata dal servizio asseverazioni e traduzioni presso qualunque Tribunale italiano.  Sono esclusi dal richiedere la certificazione i cittadini di paesi terzi in possesso di permesso di soggiorno per asilo politico, protezione sussidiaria e per motivi umanitari.         | Tempi | Le domande dovranno essere presentate, a pena di esclusione, inderogabilmente entro il  1 GIUGNO 2018.                                   |          |   Contributo Affitti     |   Ufficio:    Servizi Educativi / Sociali / Sport     |   Responsabile:    Claudio Valgimigli     |   Indirizzo:    Piazza Mino 26, 50014, Fiesole (FI)     |   Tel:    055055     |   Fax:    055 5961281     |   E-mail:    ufficiopolitichesociali@comune.fiesole.fi.it     |   Orario di apertura:    Mar 8.30-12.30; Gio 8.30-12.30 / 14.30-17.30