| Descrizione     Per segnalazioni relative ai fontanelli sul territorio comunale è possibile contattare il Numero Verde Giasti Publiacqua 800 314 314.       | Informazioni     Il Comune di Tavarnelle in collaborazione con Publiacqua spa ha attivato tre fontanelli sul territorio comunale:  - in Piazza della Repubblica a  Tavarnelle Val di Pesa  (attivo dal 18 luglio 2006).  - nei giardini di Via Giovanni XXXIII a  Sambuca Val di Pesa  (attivo dal 4 aprile 2009). Il fontanello di Sambuca è stato costruito con particolare attenzione agli aspetti estetici, utilizzando materiali e tecniche costruttive tipiche della tradizione chiantigiana.  - nei giadini di Via Boccaccio a  San Donato in Poggio  (attivo dal 13 giugno 2010). Il fontanello di San Donato è stato concepito come elemento di arredo urbano, costruito in muratura portante in elevazione in laterizio e pietrame.  L'acqua dei fontanelli proviene dall'acquedotto e viene sottoposta ad un doppio processo di filtraggio, trattamento e deodorizzazione, per privarla del cloro e di altri eventuali cattivi sapori e restituirle tutta la purezza originaria. I fontanelli dispongono di un sistema antisprechi, con erogazione a tempo, che consente sia di riempire una bottiglia o  un singolo bicchiere. L'acqua dei fontanelli viene inoltre costantemente monitorata da Publiacqua e sottoposta a periodiche analisi chimico-fisiche, chimiche e microbiologiche. Publiacqua svolge inoltre il servizio di gestione e manutenzione.          | Avvertenze     Raccomandazioniper l'approvvigionamento di acqua di alta qualità:  - Utilizzare bottiglie e/o contenitori da adibire esclusivamente a questo tipo di acqua e verificarne la pulizia prima di ogni prelievo  - Nella scelta, preferire il vetro, altrimenti usare contenitori ove sia riportata la scritta "per alimenti"  - Usare contenitori con tappo a vite o comunque a chiusura ermetica  - Mantenere l'igiene dei contenitori prima, durante e dopo l'approvvigionamento  - Prima del riempimento risciacquare il contenitore e il tappo con la stessa acqua erogata dal fontanello  - Non riempire i contenitori completamente, ma lasciare un po' di aria tra il tappo ed il livello dell'acqua  - Conservare l'acqua in luoghi freschi e non esporre direttamente alla luce del sole  - Non conservare per lunghi periodi, preferendo frequenti approvvigionamenti ed evitando di effettuare grandi scorte              || Ufficio:    Ufficio Ambiente    | Referente:    Serena Losi    | Responsabile:    Arch Pietro Bucciarelli    | Indirizzo:    Piazza Matteotti n. 39 Tavarnelle Val di Pesa    | Tel:    055 8050844    | Fax:    055 8050817    | E-mail:     s.losi@comune.tavarnelle-val-di-pesa.fi.it     | Orario di apertura:    martedi 15.30 - 18.30 giovedì 9.00 - 13.00 venerdì 10.00 - 13.00 (solo su appuntamento)