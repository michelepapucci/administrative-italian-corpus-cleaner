| Descrizione     La nuova Carta d'Identità Elettronica - in breve CIE - è il documento personale che attesta l'identità del cittadino, realizzata in materiale plastico, delle dimensioni di una carta di credito e dotata di sofisticati elementi di sicurezza e di un microchip a radiofrequenza che memorizza i dati del titolare. 	La foto è stampata al laser, per garantire un'elevata resistenza alla contraffazione, sul retro è riportato, nel formato codice a barre il codice fiscale. 	Al momento della richiesta verranno raccolte anche le impronte digitali, che verranno inserite nel documento stesso. 	POSSIBILITÀ DI ESPRIMERSI SULLA DONAZIONE DI ORGANI E TESSUTI 	La nuova C.I.E., come per la carta d'identità cartacea, prevede la facoltà per il cittadino maggiorenne di indicare il consenso o il diniego alla donazione di organi e/o tessuti in caso di morte.       | Modalità di richiesta     Previo appuntamento ai numeri 055-8052209 o 8052215. Si raccomanda la massima puntualità. 	L'operatore dell'Anagrafe provvede a raccogliere tutte le informazioni necessarie e rilascia al titolare della carta una ricevuta da conservare fino al ricevimento del nuovo documento. 	Il rinnovo può essere richiesto 6 mesi prima della data di scadenza stessa. 	In caso di smarrimento, furto o deterioramento può essere richiesto il duplicato anche precedentemente alla scadenza.       | Requisiti del richiedente     Tutti i cittadini italiani o stranieri, residenti nel Comune di Barberino Val d'Elsa, anche minorenni. 	I non residenti nel Comune di Barberino Val d'Elsa, che per gravi e comprovati motivi siano impossibilitati   a recarsi nel proprio comune di residenza, possono richiedere la carta d'identità facendone richiesta all'Anagrafe, previo nulla-osta da parte del Comune di residenza.       | Documentazione da presentare     - Carta d'identità appena scaduta o altro documento d'identità valido (passaporto, patente, libretto di pensione con foto). 	- N° 1 fotografia formato tessera (cm.3,5 x 4,5), recente (effettuata da non oltre 6 mesi). Le caratteristiche tecnico-qualitative delle fotografie per le carte d'identità, sono state previste e definite dal Ministero dell'Interno (vedi allegati) con nota n.400/A/2005/1501/P/23.13.17 del 5/12/2005. 	- Possibilmente la tessera sanitaria. 	inoltre 	- Il richiedente deve presentarsi personalmente all'Ufficio Anagrafe al momento della richiesta. 	- Ai cittadini stranieri viene rilasciato il documento non valido per l'espatrio. 	- In caso di furto o smarrimento occorre presentare l'originale della denuncia rilasciata dall'Autorità di Pubblica Sicurezza o alla Stazione dei Carabinieri. 	- In caso di deterioramento, l'interessato dovrà fare richiesta di nuovo documento, consegnando il precedente originale deteriorato 	- Nel caso in cui il richiedente sia sprovvisto di un documento di identità personale il riconoscimento potrà essere fatto tramite due testimoni muniti di documento di identità valido. 	Per i Minori 	- Per i minori di anni 18, la carta d'identità deve essere richiesta da almeno un genitore (o da chi ne fa le veci) che dovrà obbligatoriamente accompagnare il minore; 	- per renderla valida per l'espatrio serve l'autorizzazione di entrambi i genitori, nel caso in cui non possano presentarsi contemporaneamente è sufficiente che il genitore che accompagna il minore sia munito dell'atto di assenso di quello assente (vedi allegato Atto di assenso); 	- fa eccezione il caso in cui un genitore sia titolare esclusivo della potestà sul figlio; 	- nel caso di rifiuto o impossibilità ad ottenere l'assenso di entrambi i genitori, può essere richiesto il nulla osta al Giudice Tutelare.  In caso di mancanza di assenso dei genitori o del Giudice Titolare, il documento verrà rilasciato non valido per l'espatrio; 	- il minore deve essere presente e dall'età di 12 anni sarà necessaria l'apposizione della firma e la raccolta delle impronte digitali; 	- fino al compimento dei 14 anni, ai minori italiani, sul retro della carta d'identità valida per l'espatrio  verrà indicato il nome dei genitori o di chi ne fa le veci;       | Costi     Il Costo per la CIE è fissato dall'art. 1 del decreto del Ministero dell'Economia e delle Finanze del 25 maggio 2016 	La somma complessivamente dovuta dagli utenti, e'  pari ad € 22,00, è così composta: 	- corrispettivo ministeriale euro 16,79 	- diritto fisso comunale euro 5,15 	- diritto di segreteria comunale euro 0,25. 	il pagamento deve essere effettuato in contanti.       | Tempi     La CIE non verrà consegnata al momento della richiesta, come avviene ora con il documento cartaceo, ma verrà stampata dall'Istituto Poligrafico Zecca dello Stato di Roma e spedita direttamente al cittadino entro 6 giorni dalla richiesta, tramite raccomandata, presso un indirizzo da lui indicato al momento della richiesta o presso il Comune. 	Il documento potrà essere consegnato esclusivamente al cittadino o a persona da lui appositamente delegata. 	Il Comune non avrà alcuna possibilità di intervenire sui tempi e modalità di trasmissione della raccomandata 	PER INFORMAZIONI RELATIVE ALLA CONSEGNA DEL DOCUMENTO E' ATTIVO IL NUMERO VERDE DEL MINISTERO DELL'INTERNO 800 263 388. 	Esclusivamente nei casi di reale e documentata urgenza, per motivi di salute, viaggio, consultazione elettorale, partecipazione a concorsi o gare pubbliche sarà possibile rilasciare la carta d'identità in formato cartaceo.       | Normativa di riferimento     - D.L. 78/2015 recante "Disposizioni urgenti in materia di enti territoriali", convertito dalla legge 6 agosto 2015, n. 125 	- Decreto del Ministro dell'interno del 23 dicembre 2015, pubblicato sulla Gazzetta Ufficiale il 30.12.2015 	- Art. 5 D. Lgs. 7 marzo 2005, n. 82 recante il "Codice dell'amministrazione digitale" 	- Art. 3 T.U.L.P.S. 	- art.291 comma 3  del Regio Decreto 6.5.1940 n. 635 	- D.P.R. 6/8/1974 n. 649 	- Art. 31 L.133/2008 	- CIRCOLARE N. 10/2016 - Ministero dell'Interno - Nuova carta d'identità elettronica. 	- CIRCOLARE N. 11/2016 - Ministero dell'Interno - Ulteriori indicazioni in ordine all'emissione della nuova CIE              || Ufficio:    Demourp    | Referente:    Marinella Parrini    | Responsabile:    dott. Rocco Cassano    | Indirizzo:    Via Cassia n°49    | Tel:    055 - 8052209    | Fax:    055 - 8075668    | E-mail:     m.parrini@barberinovaldelsa.net     | Orario di apertura:    Lunedì 9.00 - 13.30, Martedì 9.00 - 13.30, 15.30 - 18.00, Mercoledì chiusura al pubblico, Giovedì 9.00 - 13.30, Venerdì 9.00 - 13.30, sabato 9.00-12.30