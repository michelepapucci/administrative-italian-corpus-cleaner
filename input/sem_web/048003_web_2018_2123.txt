| Modalità di richiesta     Il Comune di Tavarnelle partecipa al bando per la selezione di volontari da impiegare nel Servizio Civile Nazionale. E' possibile presentare domanda per partecipare a uno dei seguenti progetti: 	 -  "Il labirinto dei colori" , per l'impiego di n. 4 volontari nel settore sociale;  	 -  "Per tutti i gusti. Assaggi di storie e cultura" ,  per l'impiego di n. 4 volontari nel settore cultura.  	 	 I volontari selezionati percepiranno un compenso mensile di € 433,80 per un impegno orario di 30 ore settimanali, 5 giorni a settimana.   La domanda redatta secondo il modello "Modulo per la presentazione della domanda" (Allegato 3 al bando) e corredata dei modelli "Modulo per la dichiarazione dei titoli" (Allegato 4 al bando) e "informativa privacy" (allegato 5 al bando) deve essere presentata insieme alla copia di un documento di identità entro e non oltre le ore 14:00 del 28 settembre 2018 esclusivamente con le seguenti modalità: 	 - posta elettronica certificata all'indirizzo comune.tavarnellevaldipesa@postacert.toscana.it;  	 - a mezzo raccomandata A/R indirizzata al Comune di Barberino Tavarnelle (non fa fede la data del timbro postale);  	 - consegnata a mano all'URP - Ufficio Protocollo del Comune di Barberino Tavarnelle (Piazza Matteotti n. 39).  	 La domanda deve essere presentata entro il  28 settembre 2018 alle ore 14:00.         | Requisiti del richiedente     I progetti di Servizio Civile Nazionale sono rivolti a giovani dai 18 ai 28 anni, cittadini dell'Unione Europea o cittadini non comunitari regolarmente soggiornanti, che vogliono dedicare un anno della propria vita a favore di un impegno di solidarietà, di crescita umana e professionale, di cittadinanza attiva, di promozione sociale e culturale del proprio territorio.       | Informazioni     Il Servizio Civile Nazionale è un'opportunità messa a disposizione dei giovani dai 18 ai 28 anni di dedicare un anno della propria vita a favore di un impegno solidaristico inteso come impegno per il bene di tutti e di ciascuno e quindi come valore di coesione sociale. 	Il servizio civile volontario garantisce ai giovani una forte valenza educativa e formativa, una importante e spesso unica occasione di crescita personale, una opportunità di educazione alla cittadinanza attiva, contribuendo allo sviluppo sociale, culturale ed economico del nostro Paese. 	Chi sceglie di impegnarsi per dodici mesi nel Servizio civile volontario, sceglie di aggiungere un'esperienza qualificante al proprio bagaglio di conoscenze, spendibile nel corso della vita lavorativa, quando non diventa addirittura opportunità di lavoro, nel contempo assicura una sia pur minima autonomia economica. 	Le aree di intervento nelle quali è possibile prestare il Servizio Civile Nazionale sono riconducibili ai settori: 	assistenza, protezione civile, ambiente, patrimonio artistico e culturale, educazione e promozione culturale, servizio civile all'estero.  La durata del servizio civile nazionale è di dodici mesi; l'impegno settimanale richiesto è di 30 ore settimanali, ovvero un monte ore annuo minimo corrispondente a 1400 ore. 	Ai soggetti impiegati nei progetti di servizio civile nazionale spetta un rimborso di 433,80 euro netti al mese. 	Ai volontari impiegati nei progetti è garantita: 	- la copertura assicurativa per i rischi contro gli infortuni e la responsabilità civile, relativamente ai danni da essi subiti o cagionati durante l'espletamento del servizio; 	- l'erogazione, a cura del sevizio sanitario regionale, senza oneri per gli interessati, delle prestazioni sanitarie propedeutiche o connesse all'attività di servizio civile; 	- la valutazione nei pubblici concorsi del periodo di servizio civile effettivamente prestato con le stesse modalità del servizio prestato presso enti pubblici. 	L'attività svolta nell'ambito dei progetti di servizio civile regionale non determina l'instaurazione di un rapporto di lavoro.             | Avvertenze     I colloqui di selezione per i progetti di servizio civile "Il labirinto dei colori" e "Per tutti i gusti" si svolgeranno presso la Sala del Consiglio sede di Tavarnelle VP, Piazza Matteotti 4 	 venerdì 19 ottobre 2018 a partire dalle ore 8:30.   Così come indicato nel bando "Il candidato che, pur avendo presentato la domanda, non si presenta nei giorni stabiliti senza giustificato motivo, è escluso dalla selezione per non aver completato la relativa procedura".       | Normativa di riferimento     Il Servizio Civile Nazionale è stato istituito con L. 64 del 06/03/2001.              || Ufficio:    Ufficio Servizi Sociali    | Referente:    BARBERINO TAVARNELLE Raffaella Nurchis e Costanza Fiore SAN CASCIANO VP Laura Dainelli    | Responsabile:    Lucia Frosini    | Indirizzo:    BARBERINO TAVARNELLE Via Naldini 44 - SAN CASCIANO VP Via del Cassero 19/A    | Tel:    055 8050874 - 055 8050820 - 055 8256222    | Fax:    055 8050876 - 055 8256222    | E-mail:     r.nurchis@barberinotavarnelle.it - c.fiore@barberinotavarnelle.it - l.dainelli@comune.san-casciano-val-di-pesa.fi.it     | Orario di apertura:    Su appuntamento