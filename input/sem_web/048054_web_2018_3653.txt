| Modalità di richiesta     La comunicazione di trasferimento all'estero può essere presentata direttamente allo sportello dell'Ufficio Servizi Demografici, oppure:  - per raccomandata indirizzata a Comune di Tavarnelle Val di Pesa Ufficio Anagrafe Piazza Giacomo Matteotti, n. 39 50028 Tavarnelle Val di Pesa  - per fax al numero 055 8076657  - per via telematica all'email  anagrafe@comune.tavarnelle-val-di-pesa.fi.it  o tramite PEC all'indirizzo  comune.tavarnellevaldipesa@postacert.toscana.it   La trasmissione per via telematica è consentita ad una delle seguenti condizioni:  - che la dichiarazione sia sottoscritta con firma digitale  - che il dichiarante sia identificato dal sistema informatico con l'uso della Carta d'identità elettronica, della carta nazionale dei servizi, o comunque con strumenti che consentano l'indentificazione  - che la dichiarazione sia trasmessa attraverso la casella di posta elettronica certificata del dichiarante  - che la copia della dichiarazione recante la firma autografa e la copia del documento d'identità del dichiarante siano acquisite mediante scanner e trasmesse tramite posta elettronica semplice.       | Documentazione da presentare     - copia del documento d'identità del richiedente e delle persone che trasferiscono la residenza insieme al richiedente       | Tempi     A seguito della presentazione o invio del modulo, il richiedente, non cittadino italiano, sarà cancellato dall'anagrafe del Comune per emigrazione all'estero.       | Informazioni     Il cittadino italiano che intende trasferire la propria residenza all'estero per un periodo superiore a 12 mesi può dichiarare il trasferimento di residenza direttamente al Consolato, oppure, prima di espatriare, può presentare la dichiarazione al Comune di residenza, utilizzando il modulo allegato. In tal caso, il cittadino ha l'obbligo di recarsi comunque entro 90 giorni dall'arrivo all'estero al Consolato di competenza per rendere la dichiarazione di espatrio. Il Consolato invierà al Comune di provenienza il modello ministeriale per la richiesta di iscrizione all'AIRE (anagrafe degliitaliani residenti all'estero). La cancellazione dal registro della popolazione residente (Apr) e l'iscrizione all'Aire, in tal caso, decorrono dalla data in cui l'interessato ha reso la dichiarazione di espatrio al Comune e saranno effettuate entro due giorni dal ricevimento del modello consolare. Se entro un anno il Comune non riceve dal Consolato la richiesta di iscrizione all'Aire, sarà avviato il procedimento di cancellazione del richiedente per irreperibilità.       | Avvertenze      Conseguenze in caso di false dichiarazioni:   In caso di dichiarazioni non corrispondenti al vero si applicano gli articoli 75 e 76 del D.P.R. n. 445/2000, che dispongono rispettivamente la decadenza dai benefici acquisiti per effetto della dichiarazione, nonché il rilievo penale della dichiarazione mendace. Il comma 4 ribadisce inoltre quanto già previsto dal1'art. 19, c. 3, del D.P.R. n. 223/1989, in merito alla segnalazione alle autorità di pubblica sicurezza delle discordanze tra le dichiarazioni rese dagli interessati e gli esiti degli accertamenti esperiti.       | Normativa di riferimento     L. 35/2012              || Ufficio:    Servizi Demografici    | Referente:    Simonetta Mannelli - Cristina Di Nasso    | Responsabile:    Rocco Cassano    | Indirizzo:    Piazza Matteotti n. 39 Tavarnelle Val di Pesa    | Tel:    055 8050823 - 055 8050847    | Fax:    055 8076657    | E-mail:     s.mannelli@comune.tavarnelle-val-di-pesa.fi.it - c.dinasso@comune.tavarnelle-val-di-pesa.fi.it     | Orario di apertura:    Da lunedì a venerdì 8.30 - 11.30, martedì - giovedì anche 15.30 - 18.00