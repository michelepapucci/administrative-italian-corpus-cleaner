| Descrizione |    L’articolo 30, comma 5, del decreto del Presidente della Repubblica 6 giugno 2001, n 380, recante "Testo Unico delle disposizioni legislative e regolamentari in materia edilizia", stabilisce che: " I frazionamenti catastali dei terreni non possono essere approvati dall'Agenzia del Territorio se non è allegata copia del tipo dal quale risulti, per attestazione degli uffici comunali, che il tipo medesimo è stato depositato presso il comune ". Prima del deposito (ovvero dell’inoltro per via telematica)  di un tipo di frazionamento all'Agenzia del Territorio, pertanto, occorre acquisire l'attestazione di avvenuto deposito dello stesso presso gli uffici comunali.  	Ai fini di un aggiornamento speditivo della cartografia catastale in possesso dell'Amministrazione comunale, si richiede ai soggetti che presentano i frazionamenti di comunicare, dopo l'approvazione da parte dell'Agenzia del Territorio, l'assegnazione dei numeri definitivi attribuiti alle particelle frazionate, utilizzando preferibilmente lo specifico modulo.         | Modalità di richiesta | La richiesta di attestazione, in carta semplice sull'apposito modulo, indirizzata al Dirigente del Settore Sviluppo del Territorio può essere presentata alla portineria del Settore negli orari di apertura al pubblico, oppure può essere inviata  tramite PEC all’indirizzo   protocollo@pec.sesto-fiorentino.net .  La comunicazione di assegnazione dei numeri definitivi, da effettuarsi utilizzando preferibilmente l’allegato modulo, può essere inoltrata con una delle seguenti modalità:   consegna diretta all’ufficio Protocollo in piazza Vittorio Veneto n.1 ovvero presso la sede del Settore in via Dante alighieri n. 8, 2° piano presso la portineria negli orari di apertura al pubblico; 	 spedizione a mezzo posta a: Comune di Sesto Fiorentino – Settore Sviluppo del Territorio – Servizio Pianificazione Territoriale – via Dante Alighieri n. 8, 50019 Sesto Fiorentino (FI); 	 invio tramite fax ai numeri 055- 4496741; 	 trasmissione tramite PEC all’indirizzo  protocollo@pec.sesto-fiorentino.net ; 	 trasmissione posta elettronica ordinaria all’indirizzo  m.casciaro@pec.seto-fiorentino.net .           | Requisiti del richiedente | Il deposito può essere effettuato dal proprietario, dal titolare di altro diritto reale o dal possessore dell'immobile interessato personalmente o mediante tecnico professionista specificatamente incaricato.         | Iter procedura | Il soggetto interessato si rivolge all’Ufficio competente con il tipo di frazionamento da presentare all’Agenzia del Territorio sul quale il personale comunale addetto appone, contestualmente al ricevimento della domanda, il timbro di attestazione di avvenuta presentazione al Comune.  Nel caso di invio per PEC tiene luogo del timbro di attestazione di avvenuta presentazione, la ricevuta di ricezione da parte dell'Amministrazione.         | Costi | Non è previsto nessun costo.         | Tempi | L'apposizione del timbro di avvenuta presentazione è contestuale al ricevimento della domanda da parte dell'ufficio competente.                            | Normativa di riferimento |  Decreto del Presidente della Repubblica 6 giugno 2001, n. 380.                  |          |   Territorio - Frazionamenti catastali     |   Ufficio:    Ufficio Pianificazione e SIT     |   Referente:    Arch. Matilde Casciaro     |   Responsabile:    Arch. Alessandra Guidotti     |   Indirizzo:    via Dante Alighieri n. 8      |   Tel:    055 4496747     |   Fax:    055 4496741     |   E-mail:    assettodelterritorio@comune.sesto-fiorentino.fi.it