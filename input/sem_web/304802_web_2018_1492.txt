| Descrizione     Il progetto Abitare Solidale, promosso dall'Unione Comunale del Chianti Fiorentino e dall'Associazione Auser Abitare Solidale, in collaborazione con l' Auser San Casciano, Auser Volontariato'Insieme' Tavarnelle Barberino ha l'obiettivo di fornire nuove risposte al disagio abitativo e trasformare il 'tema abitativo' in nuove opportunità per una comunità più coesa. Un bene prezioso come la casa può in effetti divenire un problema per chi non è in grado di acquistarne o affittarne una, ma anche per quanti, pur vivendo in un appartamento di proprietà o in locazione, non sono più in grado di gestirne i costi di manutenzione.       | Informazioni       A CHI SI RIVOLGE     Proprietari e affittuari:    - Anziani soli, proprietari o affittuari di alloggi non facilmente gestibili con l'avanzare degli anni, troppo grandi per le loro esigenze di vita;   - Disabili che richiedono un sostegno per il loro progetto di autonomia;  - A famiglie che non riescono a conciliare la cura dei figli e la gestione degli affetti con i tempi del lavoro.      Ospiti:  	- A famiglie e singoli a temporaneo rischio di povertà o marginalità, e/o alla ricerca di soluzioni alloggiative economicamente sostenibili per un progetto di vita autonomo e dignitoso; 	- A genitori separati che non hanno risorse sufficienti per pagarsi un affitto; 	- A donne vittime di episodi di violenza domestica che spesso non denunciano tali molestie, perché frenate dall'incertezza del futuro abitativo. 	 	  GLI OBIETTIVI   	Abitare Solidale, avvalendosi di metodi ed approcci innovativi al problema casa, si propone di ottimizzare il patrimonio abitativo esistente attraverso un intervento sociale in grado di dare risposte concrete, anche se temporanee, al bisogno di un alloggio dignitoso; al contempo mira a sviluppare, mediante la promozione di coabitazioni strutturate sul principio del mutuo aiuto, sistemi del tutto nuovi di welfare di comunità fondati sui valori della reciprocità e della cittadinanza attiva.   	  COME FUNZIONA   	Tutto il progetto si basa sulla costruzione di relazioni interpersonali forti, responsabili, solidali che concorrano, attraverso la condivisione consapevole di uno stesso spazio abitativo, al rafforzamento di innovativi sistemi di protezione sociale. Per raggiungere tali risultati Abitare Solidale si è dotato di procedure e strumenti semplici e chiari: dopo un primo contatto attraverso il numero telefonico o l'indirizzo mail dedicato,viene stilato un identikit di ospitante e ospitato utile per valutare eventuali affinità tra i candidati, a cui seguono incontri di conoscenza, sino all'ufficializzazione della coabitazione che avviene mediante 'elaborazione di un patto di reciproca solidarietà tra le parti, che vincola i coabitanti al vicendevole rispetto delle esigenze di vita e a un mutuo scambio di servizi ed aiuto, e la sottoscrizione di un apposito comodato. Il buon andamento del rapporto è costantemente monitorato.              || E-mail:     abitaresolidaleauser@gmail.com     | Orario di apertura:    Numero Verde 800. 99. 59. 88 Dal lunedì al venerdì, dalle 9.00 alle 12.00 Numero dedicato: 3204317644 al lunedì al sabato, h. 9 – 20