| Descrizione     Il  Certificato di Destinazione Urbanistica  è un documento che contiene le indicazioni urbanistiche che riguardano gli immobili, più precisamente il fabbricato, od il terreno interessati dal certificato. Le indicazioni urbanistiche riportate in esso vengono estrapolate dal Regolamento Urbanistico Comunale oppure dal Piano Strutturale. 	Il certificato di destinazione urbanistica indica i dati del fabbricato o del terreno (Foglio e Particella), la destinazione urbanistica ( es. se in zona residenziale o agricola), i parametri urbanistici e le pericolosità geologiche ed idrogeologiche presenti. 	Viene solitamente richiesto per la stipula di contratti, atti di compravendita, atti di successione, oppure per conoscere la destinazione di una determinata area secondo il Piano Regolatore Generale (PRG) del Comune e il vigente Regolamento Urbanistico (RU) del Comune. Nel caso in cui si richieda un certificato storico verrà indicata la destinazione dello strumento urbanistico vigente alla data indicata nella richiesta. 	Il certificato di destinazione urbanistica può essere richiesto da qualunque cittadino, utilizzando l'apposito modello sotto riportato.          | Modalità di richiesta     Modalità di presentazione: 	- in modalità cartacea, presentando la documentazione presso il Protocollo generale del Comune posto in Via Machiavelli n. 56; 	- mediante posta elettronica certificata all'indirizzo:  comune.sancascianovp@postacert.toscana.it  	( per le modalità di presentazione vedi link alla pagina pec )       | Documentazione da presentare      Atti e documenti da allegare  	1. Domanda in marca da bollo (eccetto il caso di successione) , redatta utilizzando l'apposito stampato contenente i dati del richiedente e l'esatta descrizione catastale (foglio e particelle) dell'area da certificare; 	2. estratto di mappa dell'area da certificare, con evidenziate le particelle oggetto del certificato. 	3. Attestazione versamento diritti di segreteria       | Costi     Il costo relativo al certificato di destinazione urbanistica si compone delle seguenti voci voci: 	1) diritti di segreteria (vedi allegato Tabella diritti di segreteria)   Modalità di pagamento  	1. versamento sul c.c.p. n. 121509 intestato a Tesoreria Comunale; 	2. versamento presso la Tesoreria Comunale, cioè la Banca del Chianti Fiorentino sede centrale (piazza Arti e Mestieri, 1 - San Casciano V.P.) e le filiali di Mercatale (via Don Minzoni, 1) e Cerbaia (via Empolese, 225), 	3. tramite bonifico bancario (codice Iban IT 79 X 03599 01800 000000132023)          | Normativa di riferimento     - D.P.R. 380/2001              || Ufficio:    Urbanistica e Territorio    | Referente:    Samantha Pedani    | Indirizzo:    Via del Cassero, n.19 - piano terra - 50026 - San Casciano in Val di Pesa    | Fax:    055 8256332    | E-mail:     s.pedani@comune.san-casciano-val-di-pesa.fi.it