| Requisiti del richiedente     Le persone -  singoli o coppie  - interessate ad approfondire questo tema possono rivolgersi al Centro Affifdi Zonale, dove riceveranno tutti i chiarimenti e le informazioni al riguardo. A chi desidererà intraprendere questa esperienza sarà proposto un breve percorso formativo per approfondire e consolidare la scelta fatta.       | Informazioni     Il Centro Affidi della Zona Fiorentina Sud - Est è un servizio nato da una condivisione unitaria delle 13 amministrazioni comunali della Zona, dalla Asl e dai gruppi e dalle associazioni di famiglie affidatarie del territorio sulla necessità di promuovere l'affidamento familiare e fornire consulenze e supporto ai servizi territoriali e alle famiglie affidatarie.  L'affidamento familiare è accogliere un bambino con le sue difficoltà e risorse per accompagnarlo nella crescita; è, inoltre, un modo concreto per aiutarlo quando la sua famiglia si trova a vivere un periodo di temporanea difficoltà. 	 	Attraverso l'affidamento, il bambino incontra una famigllia che, accogliendolo presso di sé, si impegna ad assicurargli un'adeguata risposta ai bisogni educativi ed affettivi e, allo stesso tempo, consente alla famiglia naturale di cercare di risolvere i propri problemi così da poterlo riaccogliere. È un'esperienza che si può fare anche part-time: fine settimana, dopo-scuola, vacanze.  L'equipe del Centro Affidi è formata da un assistente sociale e da una psicologa che si avvalgono del supporto di un gruppo tecnico di coordinamento. Con cadenza trimestrale il Centro Affidi incontra i gruppi e le associazioni sensibili al tema dell'affido al fine di condividere le iniziative in tale àmbito.  Accogliere un bambino/a in affido è un'esperienza entusiasmante e complessa al tempo stesso. Pazienza, affetto e saggezza sono alcuni degli strumenti che la famiglia affidataria utilizza affinché il rapporto che il bambino instaura con la famiglia naturale e affidataria sia il più fluido e sereno possibile. 	 	Il Centro Affidi si fa garante del progetto di affido nell'interesse del minore, perseguendo i seguenti obiettivi:  	 fornisce informazioni sull'affidamento familiare 	 conosce, valuta e seleziona gli aspiranti all'affidamento 	 promuove iniziative di sensibilizzazione e informazione sull'istituto dell'affidamento 	 promuove percorsi di formazione e sostegno per le famiglie affidatarie sia direttamente sia attraverso gruppi di auto mutuo aiuto 	 collabora con i servizi territoriali nell'abbinamento minore-famiglia affidataria e nella predisposizione e verifica del progetto di affido                  || Ufficio:    Centro Affidi    | Responsabile:    Neri Magli    | Indirizzo:    Via Longo, 1 - Ponte a Ema - 50012 Bagno a Ripoli    | Tel:    055 645093     | Fax:    055 645093    | E-mail:     centroaffidi@comune.bagno-a-ripoli.fi.it