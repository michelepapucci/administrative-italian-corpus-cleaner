| Descrizione | Possono costituire una convivenza di fatto mediante dichiarazione, due persone maggiorenni (sia etero che omosessuali) non legate da vincoli giuridici, ma  unite stabilmente da legami affettivi di coppia e di reciproca assistenza morale e materiale specificando che sono:. 	-    residenti nel  Comune di Fiesole allo stesso indirizzo e iscritte nel medesimo stato di    famiglia; 	-    che non ci sono  fra loro rapporti  di parentela, affinità o adozione; 	-    che non risultano unite, tra loro o con terzi, da  matrimonio o da unione civile 	  	 	 Contratto di convivenza  	I  conviventi di fatto dichiarati  possono  disciplinare i  rapporti patrimoniali relativi alla loro vita in comune sulle materie indicate  e limitate dalla legge, sottoscrivendo un contratto di convivenza: si tratta di una opportunità e non di un dovere 	 	Il professionista a cui la coppia si rivolga per il contratto, entro i successivi dieci giorni dalla stipula, provvede alla trasmissione della copia del contratto al Comune di residenza dei conviventi. 	Il documento dovrà essere inviato riprodotto tramite scanner e accompagnato da una dichiarazione che attesti che è copia dell'originale cartaceo (usare formato pdf firmato digitalmente), dovrà essere inviato all'indirizzo pec del Comune di residenza che provvederà alla registrazione. comune.fiesole@postacert.toscana.it 	Il contratto potrà contenere : 	-    indicazione della residenza 	-    modalità di contribuzione alle necessità delle vita in comune in relazione alle sostanza di ciascuno ed alla capacità di lavoro professionale o casalingo delle stesse 	-    regime patrimoniale di comunione dei beni, modificabile in corso di convivenza 	Il contratto, l'eventuale risoluzione dello stesso o la sua modifica  in forma scritta pena la nullità con atto pubblico o scrittura privata con sottoscrizione autenticata da un notaio o da un avvocato che ne attestano la conformità alle norme imperative e all'ordine pubblico e dovranno essere comunicati all'ufficiale di anagrafe con le  modalità sopra indicate 	 	L'iscrizione delle coppie di fatto segue le procedure già previste e disciplinate dall'ordinamento anagrafico ed in particolare gli artt..4 e 13 del D.P.R. n.223/1989   	 PROCEDURA DI CANCELLAZIONE DELLA CONVIVENZA  	 	La cancellazione della Convivenza di fatto può avvenire nei seguenti casi: 	 	- d'ufficio in caso di cessazione della situazione di coabitazione e/o di residenza nel Comune di Fiesole di uno o entrambi i componenti della  Convivenza di Fatto o in caso di matrimonio e unione civile; 	- su richiesta, qualora vengano meno i legami affettivi di coppia e di reciproca assistenza morale e materiale (cancellazione su domanda di una o di  entrambe le parti interessate). 	La richiesta di scioglimento della convivenza di fatto (modulo allegato), unitamente ai documenti di identità dei dichiaranti dovrà essere inviata secondo le seguenti modalità: 	- via e-mail alla casella: 	- ufficio.anagrafe@comune.fiesole.fi.it 	- Comune.fiesole@postacert.toscana.it 	- via fax al n. 055/5961223 	- posta raccomandata all'Ufficio Servizi Demografici Piazza Mino 24 - 50014 Fiesole 	          | Modalità di richiesta | Per la dichiarazione (sempre congiunta) è possibile  utilizzare il modulo allegato  che deve essere sottoscritto da entrambi i richiedenti ed al quale devono essere allegate le copie dei loro documenti d'identità.  Chi invece effettua un cambio d'indirizzo o si trasferisce da altro comune o dall'estero a Fiesole la propria residenza  e costituisce una nuova convivenza dovrà allegare la dichiarazione  alla pratica di residenza 	 (Per il cambio di residenza si veda  la scheda )          | Documentazione da presentare |  	 La dichiarazione può essere inoltrata:  	- via e-mail alla casella: 	- ufficio.anagrafe@comune.fiesole.fi.it 	- Comune.fiesole@postacert.toscana.it 	- via fax al n. 055/5961223 	- posta raccomandata all'Ufficio Servizi Demografici Piazza Mino 24 - 50014 Fiesole 	L'inoltro via casella email è consentito seguendo una delle seguenti modalità: 	a) acquisizione mediante scanner della copia della dichiarazione recante le firme autografe e delle copie dei documenti d'identità dei dichiaranti e trasmissione tramite casella di posta elettronica semplice o via PEC 	b) sottoscrizione della dichiarazione con le firme digitale di entrambi i dichiaranti e invio della stessa tramite casella di posta elettronica semplice o PEC 	 	La dichiarazione non può essere effettuata da coloro che facciano già parte di una unione civile, i cui effetti non siano cessati al momento della domanda di iscrizione, né dalle persone coniugate fino al momento dell'annotazione dello scioglimento o della cessazione degli effetti civili del matrimonio sull'atto di matrimonio.         | Iter procedura | Tempi di chiusura del procedimento 	2 giorni lavorativi per la registrazione delle dichiarazioni nei registri anagrafici. 	45 giorni per la verifica dei requisiti di convivenza, salvo esito negativo degli accertamenti         | Costi | Nessuno         | Tempi | 2 giorni lavorativi per la registrazione in anagrafe della dichiarazione  45 giorni per la verifica dei requisiti della convivenza         | Informazioni |  Certificazione  	La convivenza di fatto dichiarata  sarà  certificabile con le stesse modalità e costi dei certificati anagrafici nel rispetto della normativa sull'imposta di bollo 	 	 	ULTERIORI INFORMAZIONI 	-    i conviventi assumono solo alcuni dei diritti e dei doveri riconosciuti alle coppie sposate: l'assistenza ospedaliera, penitenziaria e gli alimenti a fine convivenza (nel caso in cui uno dei due non sia in grado di provvedere al proprio mantenimento); 	-    se il proprietario della casa di comune residenza dovesse morire, il convivente avrebbe diritto a continuare ad abitare nella stessa casa per due anni o per un periodo pari alla convivenza se superiore ai due anni e comunque non oltre i cinque anni; 	-    se l'intestatario del contratto di affitto della casa di comune residenza dovesse morire o dovesse recedere, il convivente di fatto può subentrare nel contratto; 	-    i conviventi possono scegliere di gestire i propri rapporti patrimoniali con un "contratto di convivenza" e quindi indicare la residenza, le modalità di contribuzione alla vita comune, la comunione dei beni (voce che può comunque essere modificata in qualunque momento);                            | Normativa di riferimento | La legge 20 maggio 2016 n. 76 ( G.U . 21.5.2016 S.G.. n. 118) è entrata in vigore  il 5/6/2016. Risulta  composta da un unico articolo che consta di 69 commi. Dal comma 36 al comma 65 sono regolamentate le  le convivenze di fatto.  D.P.R. 30 maggio 1989 n.223 - Regolamento anagrafico (art.7)  art.5 Legge 24 dicembre 1954 n. 1228                 |          |   Convivenze di fatto (costituzione - scioglimento)     |   Ufficio:    Servizi Informatici/Demografici/Comunicazione     |   Referente:    Mirella Maestrelli     |   Responsabile:    Fabrizio Caselli     |   Indirizzo:    Piazza Mino 24     |   Tel:    055055     |   Fax:    055/5961223     |   E-mail:    ufficio.anagrafe@comune.fiesole.fi.it     |   Orario di apertura:    su appuntamento