- SCHEDA IN AGGIORNAMENTO a seguito dell'entrata in vigore il 13.12.2018 della L.R. 62 del 23.11.2018 "Codice del Commercio. - Testo Unico in materia di commercio in sede fissa e su aree pubbliche, somministrazione di alimenti e bevande, vendita di stampa quotidiana e periodica, distribuzione di carburanti e attività fieristico-espositiva".  - Fino all'entrata in vigore del nuovo Regolamento attuativo (la data prevista è 13.6.2019), continua ad applicarsi, relativamente alle parti compatibili, il Regolamento di attuazione della L.R. 28/2005, emanato con D.P.G.R. 15/R/2009. -   - 22.09.2017 - Modificato il " - Regolamento per l'esercizio del commercio sulle aree pubbliche - " con - Delibera Consiglio Comunale 84/2017 - , immediatamente eseguibile. - Nell'area del - mercato centrale di Piazza del Mercato Nuovo - è fatto obbligo agli operatori del settore non alimentare di mantenere i veicoli di supporto all'attività all'interno del posteggio di vendita. Sono esclusi dall'obbligo gli operatori del settore alimentare e del settore specialistico piante-fiori-animali. -   - 11.10.2016 - Si avvisano i titolari di posteggi sulle aree di tutti i mercati ubicati nel territorio del Comune di Prato che, in relazione all'operatività del Decreto Legislativo 59/2010 (direttiva UE Bolkestein), le relative concessioni/autorizzazioni NON sono in scadenza nell'anno solare 2017. - Dell'approssimarsi delle scadenze sarà data tempestiva informazione sul sito del - SUEAP - . | Che cos'è : Si tratta dell'attività di commercio al dettaglio svolta su posteggi dati in concessione che possono trovarsi all'interno di mercati o in zone diverse del territorio comunale. - I posteggi possono essere: - Riservati alla vendita di prodotti alimentari; - Riservati alla vendita di prodotti non alimentari; - Riservati ai soggetti portatori di handicap che vendono prodotti alimentari; - Riservati ai soggetti portatori di handicap che vendono prodotti non alimentari. - Nei mercati rionali, i posteggi sono individuati per specializzazione merceologica e non più soltanto suddivisi come alimentari e non alimentari. - Per esercitare l'attività su di un posteggio all'interno di un mercato occorre presentare domanda di autorizzazione e di contestuale concessione decennale al Comune sede del posteggio (art. 31 comma 1 del  - Codice del commercio - ), nel rispetto dei termini e delle modalità stabilite nel bando comunale pubblicato nel B.U.R.T (art. 34 del  - Codice del commercio - ). - Per esercitare l'attività su di un posteggio fuori mercato occorre presentare domanda di autorizzazione e di contestuale concessione decennale al Comune sede del posteggio (art. 31 comma 1 del  - Codice del commercio - ), nel rispetto dei termini e delle modalità stabilite nel bando comunale affisso all'albo pretorio comunale (art. 34 del  - Codice del commercio - ). - Le assegnazioni avvengono secondo i criteri indicati nel vigente  - Regolamento comunale per la disciplina dell'attività commerciale sulle aree pubbliche - . | Requisiti : A chi è rivolto - Requisiti soggettivi morali (art. 71 commi 1-5 del D. Lgs. 59/2010 = art.13 del  - Codice del commercio - ) : 1. Non possono esercitare l'attività di commercio all'interno di mercati o in posteggi fuori mercato: - Coloro che sono stati dichiarati delinquenti abituali, professionali o per tendenza, salvo che abbiano ottenuto la riabilitazione; - Coloro che hanno riportato una condanna, con sentenza passata in giudicato, per delitto non colposo, per il quale è prevista una pena detentiva non inferiore nel minimo a tre anni, sempre che sia stata applicata, in concreto, una pena superiore al minimo edittale; - Coloro che hanno riportato, con sentenza passata in giudicato, una condanna a pena detentiva per uno dei delitti di cui al libro II, Titolo VIII, capo II del codice penale, ovvero per ricettazione, riciclaggio, insolvenza fraudolenta, bancarotta fraudolenta, usura, rapina, delitti contro la persona commessi con violenza, estorsione; - Coloro che hanno riportato, con sentenza passata in giudicato, una condanna per reati contro l'igiene e la sanità pubblica, compresi i delitti di cui al libro II, Titolo VI, capo II del codice penale; - Coloro che hanno riportato, con sentenza passata in giudicato, due o più condanne, nel quinquennio precedente all'inizio dell'esercizio dell'attività, per delitti di frode nella preparazione e nel commercio degli alimenti previsti da leggi speciali; - Coloro che sono sottoposti a una delle misure di prevenzione di cui alla legge 27 dicembre 1956, n. 1423, o nei cui confronti sia stata applicata una delle misure previste dalla legge 31 maggio 1965, n. 575, ovvero a misure di sicurezza.  - 2. Non possono esercitare l'attività di commercio all'interno di mercati o in posteggi fuori mercato coloro che si trovano nelle condizioni di cui al comma 1, o hanno riportato, con sentenza passata in giudicato, una condanna per reati contro la moralità pubblica e il buon costume, per delitti commessi in stato di ubriachezza o in stato di intossicazione da stupefacenti; per reati concernenti la prevenzione dell'alcolismo, le sostanze stupefacenti o psicotrope, il gioco d'azzardo, le scommesse clandestine, nonché per reati relativi ad infrazioni alle norme sui giochi. - 3. Il divieto di esercizio dell'attività, ai sensi del comma 1, lettere b), c), d), e) ed f), e ai sensi del comma 2, permane per la durata di cinque anni a decorrere dal giorno in cui la pena è stata scontata. Qualora la pena si sia estinta in altro modo, il termine di cinque anni decorre dal giorno del passaggio in giudicato della sentenza, salvo riabilitazione. - 4. Il divieto di esercizio dell'attività non si applica qualora, con sentenza passata in giudicato sia stata concessa la sospensione condizionale della pena sempre che non intervengano circostanze idonee a incidere sulla revoca della sospensione. - 5. In caso di società, associazioni od organismi collettivi i requisiti morali di cui ai commi 1 e 2 devono essere posseduti dal legale rappresentante, da altra persona preposta all'attività commerciale e da tutti i soggetti individuati dall'articolo 2, comma 3, del D.P.R. 3 giugno 1998, n. 252. In caso di impresa individuale i requisiti di cui ai commi 1 e 2 devono essere posseduti dal titolare e dall'eventuale altra persona preposta all'attività commerciale. - Altri requisiti soggettivi morali : Non sussistenza di cause di divieto, di decadenza o di sospensione di cui alla normativa antimafia, non solo per il soggetto che presenta la SCIA, ma anche per i legali rappresentanti e gli altri componenti degli organi di amministrazione di associazioni, imprese, società e consorzi, come stabilito dalla normativa vigente in materia. - Requisiti soggettivi professionali (art. 71 commi 6 e 6-bis D. Lgs. 59/2010 = art. 14 del  - Codice del commercio - ): - L'esercizio, in qualsiasi forma e limitatamente all'alimentazione umana, di un'attività di commercio all'interno di mercati o in posteggi fuori mercato, nel caso di attività del settore merceologico alimentare, è consentito a chi è in possesso di uno dei seguenti requisiti professionali: - Aver frequentato con esito positivo un apposito corso professionale istituito o riconosciuto dalla regione; - Avere, per almeno due anni, anche non continuativi, nel quinquennio precedente, esercitato in proprio attività d'impresa nel settore alimentare o avere prestato la propria opera, presso tali imprese, in qualità di dipendente qualificato, addetto alla vendita o all'amministrazione o alla preparazione degli alimenti, o in qualità di socio lavoratore o in altre posizioni equivalenti o, se trattasi di coniuge, parente o affine, entro il terzo grado, dell'imprenditore, in qualità di coadiutore familiare, comprovata dalla iscrizione all'Istituto nazionale per la previdenza sociale; - Essere in possesso di un diploma di scuola secondaria superiore o di laurea, anche triennale, o di altra scuola ad indirizzo professionale, almeno triennale, purché nel corso di studi siano previste materie attinenti al commercio, alla preparazione o alla somministrazione degli alimenti. - Essere stato iscritto al Registro Esercenti il Commercio (REC) per una delle tabelle merceologiche da I a VIII (alimentari) o per la somministrazione di alimenti e bevande. - Sia per le imprese individuali che in caso di società, associazioni od organismi collettivi, i requisiti professionali devono essere posseduti dal titolare o rappresentante legale, ovvero, in alternativa, dall'eventuale persona preposta all'attività commerciale. - Requisiti soggettivi per i cittadini extracomunitari: - Possesso di un permesso di soggiorno, in corso di validità, che consenta l'esercizio di lavoro autonomo e subordinato in Italia, secondo le vigenti normative. -   | Come si ottiene : Termini, scadenze, modalità di presentazione della domanda - La richiesta di concessione per il posteggio e contestuale autorizzazione all'avvio dell'attività commerciale deve essere presentata entro 30 giorni dai termini di scadenza indicati dal bando, esclusivamente mediante il - Sistema Telematico di Accettazione Regionale (STAR) - .  - Le domande presentate fuori termine o prive degli elementi richiesti sono dichiarate inammissibili. -   - Documenti da presentare - Modulo di richiesta, che è approvato insieme al bando; - Fotocopia del documento di identità dei soggetti che hanno firmato il modulo; - Ricevuta del pagamento dei diritti di segreteria SUEAP a favore del Comune di Prato; - Autocertificazione della non sussistenza delle cause di divieto, di decadenza o di sospensione di cui alla normativa antimafia; - Solo per le attività alimentari - ,  - Notifica sanitaria -  e attestato del pagamento dei relativi diritti ASL; - Solo per i cittadini non UE - , permesso di soggiorno in corso di validità; - Solo se il soggetto che inoltra l'istanza è diverso dal dichiarante - , procura speciale ai sensi dell'art. 1392 C.C., firmata in autografo dal dichiarante con allegata copia di documento di identità o riconoscimento in corso di validità e controfirmata digitalmente dal procuratore. - Costi e modalità di pagamento - Marca da bollo per la domanda; - Marca da bollo per l'autorizzazione e concessione di occupazione suolo pubblico rilasciata agli assegnatari. - A favore del Comune di Prato : Diritti di Istruttoria e Segreteria SUEAP - , sia per l'avvio della pratica sia per le successive integrazioni, da pagare tramite Servizio T-SERVE. - Se impossibilitati al pagamento tramite T-SERVE, il versamento deve essere effettuato tramite bonifico bancario e/o c/c postale intestato alla Tesoreria Comunale, utilizzando i dati riportati alla sezione  - Pagamenti all'amministrazione - . - A favore della Azienda USL n. 4 di Prato (solo nel caso di vendita di prodotti alimentari e di ambulante con residenza nel Comune di Prato): - Tariffa Z34, relativa alle prestazioni connesse alla registrazione imprese nel settore alimentare, da versare tramite bollettino di conto corrente postale n. 26183509, intestato a "Azienda USL 4 Prato, gestione riscossioni", tramite uffici postali o sportelli Banca Cassa di Risparmio di Firenze, oppure con bonifico bancario intestato alla Tesoreria della Azienda USL 4 Prato presso Cassa Risparmio di Firenze con IBAN: IT 42 C0760102800000026183509. - Tempi e iter della pratica - Il rilascio dell'autorizzazione e della relativa concessione avviene nei tempi stabiliti dal bando comunale. | Responsabile del Procedimento : Michela - Lilli - Email: - m.lilli@comune.prato.it - Telefono: 0574 1836926 | Modulistica : Sistema Telematico di Accettazione Regionale (STAR) - Richiesta di occupazione temporanea - Autocertificazione DURC - Comunicazione per causa di morte ai fini della prosecuzione temporanea di attività alimentare | Altre informazioni utili : Codice del Commercio (Legge Regionale 28 del 07/02/2005 e successive modifiche) - Regione Toscana - Regolamento di attuazione del Codice del Commercio - Regione Toscana - Regolamento per la disciplina dell'attività commerciale sulle aree pubbliche - Notifica sanitaria alimentare - Manuale operativo per predisposizione della documentazione negli endoprocedimenti di competenza ASL | Dove andare : Sportello per l'edilizia e le attività produttive (Sueap) - Sede - Via Giotto - , 4 -  - 59100 -  Prato -  PO - Centralino - 0574 1836855 (attivo il venerdì dalle 9.00 - 11.00) - Telefono: - Servizio di help desk della Rete Regionale dei Suap dedicato al solo supporto tecnico informatico per problemi nell'utilizzo del Sistema Telematico di Accettazione Regionale (STAR) delle pratiche: - Numero verde 800 980102 (con orario 8.00-20.00 dal lunedì al sabato, escluso festivi), fax 055 0481460, email reteregionale-suap@regione.toscana.it - Assistenza telefonica da parte del SUEAP del Comune di Prato, per ogni altro problema amministrativo: - Numero 0574 1836855, il venerdì ore 9.00 - 11.00 - Fax: - 0574 1837373 (edilizia) - 0574 1837355 (impresa) - Orario - Attività produttive (commercio, artigianato, industria, turismo, polizia amministrativa): - Informazioni allo sportello, presentandosi direttamente: mercoledì ore 9.00 - 13.00 - Attività edilizie - Informazioni allo sportello (escluso informazioni tecniche), presentandosi direttamente: lunedì 15.00 -17.00 e mercoledì 9.00 - 11.00 - Per i tavoli tecnici vedere dettaglio orari. - Numerazione civica (toponomastica) - Informazioni allo sportello: giovedì ore 9.00 - 13.00 (presso la sede di Viale Vittorio Veneto n. 9, piano secondo) - Dettaglio orario singoli uffici - E-mail - E-mail: sportelloedilizia@comune.prato.it -  - attivitaeconomiche@comune.prato.it - Sito web - http://sueap.comune.prato.it - Note - infoedilizie@comune.prato.it (per informazioni sui servizi online di presentazione pratiche) - La sede del SUEAP ospita gli incontri dell' - Organismo di Composizione della Crisi da sovraindebitamento - . - Guarda indirizzo sulla mappa - (apre una nuova finestra) | Funzionario antiritardo : Riccardo - Pecorario - Email: - r.pecorario@comune.prato.it - Telefono: 0574 1836921 - Come attivare il funzionario antiritardo - Data ultima revisione dei contenuti della pagina: 06.05.2020 -