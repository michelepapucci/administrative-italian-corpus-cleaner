- 02.07.2020 - Pagina in aggiornamento - 16.01.2020 - Per agevolare il cittadino nell'inserimento dei dati utili al calcolo dell' ISEE, è stata introdotta la Dichiarazione Sostitutiva Unica precompilata, resa disponibile mediante i servizi telematici dell'INPS. | Che cos'è : L'ISEE (Indicatore di Situazione Economica Equivalente) è un sistema che permette di valutare in maniera sintetica la situazione economica delle famiglie e dei cittadini. - è utilizzato dall'Amministrazione comunale per stabilire l'accesso a prestazioni sociali e a contributi (per lo studio, per l'affitto, per la cura e l'assistenza, ecc.), per determinare le tariffe dei servizi a domanda individuale (asili nido, ecc.), e per stabilire la fasce di compartecipazione ai servizi (assistenza domiciliare, ecc.). - Il DPCM n.159 del 2013 ha introdotto dal 2015 diversi tipi di ISEE a seconda del tipo di richiesta che il cittadino intende presentare: - ISEE ordinario (utilizzabile per la maggior parte delle prestazioni) - ISEE per prestazioni di carattere socio-sanitario a favore di anziani (esempio: assegni di cura) - ISEE per prestazioni in favore di minorenni (esempio: agevolazione tariffaria refezione scolastica) - ISEE per prestazioni di diritto allo studio universitario - ISEE corrente (presentabile solo in caso di variazione significativa del reddito familiare) - Il nucleo familiare deve essere rappresentato secondo quanto previsto dalla legge per i vari tipi di ISEE.  | Come si ottiene : Termini, scadenze, modalità di presentazione della domanda - Per effettuare il calcolo ISEE, il cittadino dovrà compilare la Dichiarazione Sostitutiva Unica (DSU), nella quale indicare tutte le informazioni richieste circa i redditi ed i patrimoni del proprio nucleo familiare. - La modulistica DSU varia a seconda del tipo di ISEE che si vuole ottenere ed è reperibile presso il sito INPS dedicato all'ISEE (vedi sezione Altre informazioni utili). - Per ottenere l'attestazione ISEE il cittadino può: - rivolgersi ad un Caaf - Centro di Assistenza Fiscale, prenotando telefonicamente (il servizio è gratuito); - trasmettere autonomamente la DSU per via telematica, utilizzando le proprie credenziali di accesso ai 'servizi on line' di INPS. - Per agevolare il cittadino nell'inserimento dei dati utili al calcolo dell' ISEE è stata introdotta la Dichiarazione Sostitutiva Unica precompilata, tramite i servizi telematici dell'INPS. L'Istituto fornisce - istruzioni per le modalità di accesso e di precompilazione - della DSU. Resta comunque possibile per il dichiarante presentare la DSU nella modalità già in uso non precompilata. - In tutti i casi, l'attestazione ISEE viene resa disponibile da INPS entro circa 10 giorni lavorativi dalla trasmissione della DSU da parte del cittadino o del Caaf. - Dalla data del 6 marzo, il Decreto Legge che regolamenta la nuova misura di sostegno del Reddito di Cittadinanza, ha previsto la proroga della scadenza ISEE 2019  - al 31 dicembre 2019 - . - Pertanto tutte le Dsu presentate nel 2019 hanno come termine di validità la data del 31 dicembre 2019. - Dal 2020 la scadenza ISEE sarà il 31 dicembre, con obbligo di rinnovo al 1 gennaio dell'anno successivo. - Il Comune effettua dei - controlli - , anche a campione, per verificare la veridicità di quanto riportato ai fini ISEE. Le dichiarazioni mendaci sono punite con la decadenza dal beneficio eventualmente conseguito nonché con sanzioni di carattere amministrativo e penale. | Altre informazioni utili : CAAF (Centri Autorizzati di Assistenza Fiscale) a Prato - INPS - Servizi on line: ISEE - Data ultima revisione dei contenuti della pagina: 02.07.2020 -