- SCHEDA IN AGGIORNAMENTO a seguito dell'entrata in vigore il 13.12.2018 della L.R. 62 del 23.11.2018 "Codice del Commercio. - Testo Unico in materia di commercio in sede fissa e su aree pubbliche, somministrazione di alimenti e bevande, vendita di stampa quotidiana e periodica, distribuzione di carburanti e attività fieristico-espositiva".  - Fino all'entrata in vigore del nuovo Regolamento attuativo, continua ad applicarsi, relativamente alle parti compatibili, il Regolamento di attuazione della L.R. 28/2005, emanato con D.P.G.R. 15/R/2009. -   - 30.8.2018 - Il  - modulo "com-2 " - , già eliminato per adempiere alle disposizioni del D.Lgs. 222/2016 (Madia 2), -  torna disponibile all'utenza per consentire le dichiarazioni integrative ai fini del rispetto della regolamentazione comunale  - sul commercio in medie e grandi strutture di vendita. -   - 6.8.2018 - Regione Toscana ha aggiornato il modulo unificato standardizzato di domanda di autorizzazione per media struttura di vendita: - introdotta nota esplicativa che il dato di superficie da fornire nelle sezioni 'Apertura', 'Trasferimento' e 'Ampliamento' è da intendersi riferito alla superficie totale comprensiva dello sconto previsto ai sensi dell'art. 21 commi 4 e 5 L.R. 28/2005  - operata parziale riorganizzazione dei dati contenuti nelle sezioni 'Apertura', 'Trasferimento' e "Ampliamento', per garantire una migliore comprensibilità delle richieste informative. -   - 3.5.2018 - Modificato il Dizionario della banca dati regionale dei SUAP per l'utilizzo in STAR: - eliminata la distinzione tra alimentare e non alimentare per le attività del commercio   - non esiste più il codice attività 47.103R - . | Che cos'è : Si tratta dell'attività di commercio al dettaglio, soggetta a rilascio di autorizzazione, svolta in locali con destinazione d'uso commerciale (Tc) con una superficie destinata alla vendita, compresa tra 301 e 2500 mq fuori dal centro storico e compresa fra i 301 e 1500 mq (500 mq per gli alimentari) nel centro storico e nei "Paesi e Quartieri" come indicati nell'Allegato Planimetrico 'A' al vigente "Regolamento per il commercio nella città di Prato: attività di vendita in sede fissa". - Per vendita al dettaglio, si intende l'attività svolta da chi, professionalmente, acquista merci in nome e per conto proprio e li rivende, su area privata in sede fissa, direttamente al consumatore finale. - Per superficie di vendita si intende l'area destinata alla vendita compresa quella occupata da banchi scaffalature vetrine cabine di prova, casse e simili e le aree di esposizione della merce se accessibili alla clientela, anche se poste oltre le casse, purché collegate funzionalmente e direttamente all'unità immobiliare dell'esercizio stesso, compresi gli interrati ed i soppalchi rispondenti alle norme del vigente Regolamento Edilizio relative alle destinazioni d'uso commerciali. Non costituisce superficie di vendita l'area scoperta, adiacente all'esercizio, purché con superficie non superiore al 20% della superficie di vendita, nonché la superficie destinata a magazzini, depositi, locali di lavorazione, uffici, servizi e spazi collocati oltre le casse. - è possibile effettuare attività di vendita al dettaglio congiuntamente all'attività all'ingrosso (cioè all'attività di acquisto di merci e di rivendita ad altri commercianti od utilizzatori in grande) ed in tal caso la superficie di vendita va computata tenendo conto sia di quella destinata per l'esercizio dell'attività al dettaglio, sia di quella destinata per l'esercizio dell'attività all'ingrosso. - L'autorizzazione che è possibile richiedere, e ottenere se ve ne sono le condizioni, è distinta fra settore alimentare e non alimentare. | Requisiti : A chi è rivolto - Requisiti soggettivi morali: - Non sussistenza di cause di divieto, di decadenza o di sospensione di cui alla normativa antimafia, non solo per il soggetto che presenta la domanda di autorizzazione o la Segnalazione Certificata di Inizio Attività (SCIA), ma anche per il preposto, i legali rappresentanti e gli altri componenti degli organi di amministrazione di associazioni, imprese, società e consorzi, come stabilito dalla normativa vigente in materia. - Art. 71 commi 1-3-4-5 del D.Lgs. 59/2001 = art.13 del Codice del commercio - Comma 1 - Non possono esercitare l'attività commerciale di vendita: - a) Coloro che sono stati dichiarati delinquenti abituali, professionali o per tendenza, salvo che abbiano ottenuto la riabilitazione; - b) Coloro che hanno riportato una condanna, con sentenza passata in giudicato, per delitto non colposo, per il quale è prevista una pena detentiva non inferiore nel minimo a tre anni, sempre che sia stata applicata, in concreto, una pena superiore al minimo edittale; - c) Coloro che hanno riportato, con sentenza passata in giudicato, una condanna a pena detentiva per uno dei delitti di cui al libro II, Titolo VIII, capo II del codice penale, ovvero per ricettazione, riciclaggio, insolvenza fraudolenta, bancarotta fraudolenta, usura, rapina, delitti contro la persona commessi con violenza, estorsione; - d) Coloro che hanno riportato, con sentenza passata in giudicato, una condanna per reati contro l'igiene e la sanità pubblica, compresi i delitti di cui al libro II, Titolo VI, capo II del codice penale; - e) Coloro che hanno riportato, con sentenza passata in giudicato, due o più condanne, nel quinquennio precedente all'inizio dell'esercizio dell'attività, per delitti di frode nella preparazione e nel commercio degli alimenti previsti da leggi speciali; - f) Coloro che sono sottoposti a una delle misure di prevenzione di cui alla legge 27 dicembre 1956, n. 1423, o nei cui confronti sia stata applicata una delle misure previste dalla legge 31 maggio 1965, n. 575, ovvero a misure di sicurezza. - Comma 3 - Il divieto di esercizio dell'attività, ai sensi del comma 1, lettere b), c), d), e) ed f) permane per la durata di cinque anni a decorrere dal giorno in cui la pena è stata scontata. Qualora la pena si sia estinta in altro modo, il termine di cinque anni decorre dal giorno del passaggio in giudicato della sentenza, salvo riabilitazione. - Comma 4 - Il divieto di esercizio dell'attività non si applica qualora, con sentenza passata in giudicato sia stata concessa la sospensione condizionale della pena sempre che non intervengano circostanze idonee a incidere sulla revoca della sospensione. - Comma 5 - In caso di società, associazioni od organismi collettivi i requisiti morali di cui al comma 1 devono essere posseduti dal legale rappresentante, da altra persona preposta all'attività commerciale e da tutti i soggetti individuati dall'articolo 2, comma 3, del D.P.R. 3 giugno 1998, n. 252. In caso di impresa individuale i requisiti di cui al comma 1 devono essere posseduti dal titolare e dall'eventuale altra persona preposta all'attività commerciale. - Requisiti soggettivi per i cittadini extracomunitari: - Possesso di un permesso di soggiorno, in corso di validità, che consenta l'esercizio di lavoro autonomo e subordinato in Italia, secondo le vigenti normative. - Requisiti soggettivi professionali (art. 71 commi 6 e 6-bis del D.Lgs. 59/2010), richiesti solo in caso di vendita di prodotti alimentari: - L'esercizio, in qualsiasi forma e limitatamente all'alimentazione umana, di un'attività di somministrazione di alimenti e bevande è consentito a chi è in possesso di uno dei seguenti requisiti professionali: - Aver frequentato con esito positivo un apposito corso professionale istituito o riconosciuto dalla regione; - Avere, per almeno due anni, anche non continuativi, nel quinquennio precedente, esercitato in proprio attività d'impresa nel settore alimentare o nel settore della somministrazione di alimenti e bevande o avere prestato la propria opera, presso tali imprese, in qualità di dipendente qualificato, addetto alla vendita o all'amministrazione o alla preparazione degli alimenti, o in qualità di socio lavoratore o in altre posizioni equivalenti o, se trattasi di coniuge, parente o affine, entro il terzo grado, dell'imprenditore, in qualità di coadiutore familiare, comprovata dalla iscrizione all'Istituto nazionale per la previdenza sociale; - Essere in possesso di un diploma di scuola secondaria superiore o di laurea, anche triennale, o di altra scuola ad indirizzo professionale, almeno triennale, purché nel corso di studi siano previste materie attinenti al commercio, alla preparazione o alla somministrazione degli alimenti. - Sia per le imprese individuali che in caso di società, associazioni od organismi collettivi, i requisiti professionali devono essere posseduti dal titolare o rappresentante legale, ovvero, in alternativa, dall'eventuale persona preposta all'attività commerciale. - Requisiti oggettivi: - Destinazione d'uso commerciale (Tc); - Locali conformi alla vigente normativa urbanistico-edilizia e ai vigenti - Regolamento edilizio - , - Regolamento per il commercio nella città di Prato: attività di vendita in sede fissa - , - Regolamento comunale di igiene - ; - Disponibilità di area a parcheggio nella misura minima di mq 1,5 per ogni mq di superficie di vendita, se si tratta di locali ubicati al di fuori del'area delimitata dalle mura cittadine (centro storico);; - Disponibilità di ulteriori parcheggi nella misura minima di mq 1,0 per ogni metro di superficie utile coperta al pubblico, destinata ad altre attività complementari a quella commerciale. Si intendono attività complementari la somministrazione di alimenti e bevande e le attività artigianali di produzione, di servizio e di servizio alla persona. - Nel caso di ampliamento di una superficie di vendita già autorizzata, il calcolo dei parcheggi necessari deve essere fatto esclusivamente sulla superficie ampliata. - Il vigente  - Regolamento per il commercio nella città di Prato: attività di vendita in sede fissa -  dispone che gli immobili con destinazione commerciali, nei quali è stata già in essere una media struttura di vendita, beneficiano di un "bonus" pari alla superficie precedentemente autorizzata, senza la necessità di dimostrare nuovi "parcheggi di relazione" in caso di nuova (ri)apertura. - L' - Allegato A del Regolamento - individua le zone definite "Paesi e Quartieri" nelle quali, per la loro prevalente pedonalità, è possibile derogare al rispetto del possesso degli standard di parcheggio di relazione sia in caso di cambio di destinazione di uso che di nuova apertura. Per contro sono previsti limiti dimensionali massimi oltre i quali non è possibile andare, meglio specificati agli articoli 14 e 15 del medesimo Regolamento. | Come si ottiene : Termini, scadenze, modalità di presentazione della domanda - Per - avviare l'attività -  inoltrare la domanda di autorizzazione esclusivamente tramite il  - Sistema Telematico di Accettazione Regionale (STAR) -  , utilizzando il  - codice attività 47.102R - . - Inoltre - per le attività nel centro storico - occorre visionare la specifica - Disciplina per insediamento attività nel centro storico - al fine di: - verificare l'elenco delle attività incompatibili e i criteri e requisiti specificamente richiesti per quelle compatibili; - verificare che non si superino i 1500 mq per la vendita di prodotti non alimentari e i 500 mq per gli alimentari; - predisporre una convenzione preventiva con il Comune in cui siano stabilite le categorie merceologiche da porre in vendita; - compilare e allegare la "Autocertificazione per attività nel centro storico" (in - Modulistica - ); - redigere e allegare il progetto dell'insegna, la documentazione fotografica o il rendering delle vetrine e degli arredi. -   -   - Costi e modalità di pagamento - A favore del Comune di Prato: - Vedi pagina - Diritti di segreteria e istruttoria per le attività produttive la polizia amministrativa - . -   - Imposta di bollo: - marca da bollo pari all'imposta vigente assolta in modo virtuale mediante T-serve, in numero di 2, da allegare una alla domanda di autorizzazione e l'altra al provvedimento comunale di rilascio dell'autorizzazione. -   - Tempi e iter della pratica - La documentazione è soggetta a verifica dei competenti uffici comunali, che potranno dettare specifiche prescrizioni per la salvaguardia del contesto urbano ed architettonico dell'edificio che accoglie l'attività commerciale. - L'autorizzazione all'apertura, al trasferimento della sede, all'ampliamento della superficie di vendita, ad esercitare la vendita esclusiva di merci ingombranti a consegna differita, ad esercitare congiuntamente ingrosso e dettaglio negli stessi locali e variazioni di un negozio di medie dimensioni è rilasciata dal Comune entro 90 giorni dal ricevimento della richiesta, se la stessa è completa di tutta la documentazione e/o dichiarazioni o autocertificazioni necessarie. Trascorso tale termine, senza che sia stato comunicato il provvedimento di diniego o che il termine sia sospeso per comprovati motivi oggettivi, comunicati all'interessato secondo le norme procedurali generali, la domanda si intende accolta. - Qualora per l'apertura, il trasferimento o l'ampliamento di un negozio di medie dimensioni sia nello stesso tempo richiesto il permesso a costruire, il Comune è tenuto a rilasciare contestualmente il titolo edilizio e l'autorizzazione commerciale. Le richieste di integrazioni di dati, dichiarazioni o documenti avanzati per uno dei due procedimenti (edilizio o commerciale) sospendono i termini del procedimento di rilascio dell'altro atto. - La SCIA per subentrare o ridurre la superficie di vendita di un negozio di medie dimensioni ha efficacia immediata. Il Comune può adottare motivati provvedimenti di divieto di prosecuzione dell'attività e di rimozione degli eventuali effetti dannosi entro 60 giorni dal ricevimento della SCIA, salvo che l'interessato provveda a conformare l'attività alla normativa vigente, ai sensi dell'art. 19 comma 3 della L. 241/1990. | Note : Segnalazioni e precisazioni - Testo coordinato del " - Codice del Commercio: Testo unico in materia di commercio in sede fissa, su aree pubbliche, somministrazione di alimenti e bevande, vendita di stampa quotidiana e periodica e distribuzione di carburanti - "; - Regolamento regionale del Codice del commercio - ; - Regolamento per il commercio nella città di Prato: attività di vendita in sede fissa - . - &#8203; | Responsabile del Procedimento : Michela - Lilli - Email: - m.lilli@comune.prato.it - Telefono: 0574 1836926 | Allegati e documenti : Accordo Conferenza Unificata 4 maggio 2017 su adozione moduli unificati e standardizzati in formato .pdf - (1.92 MB) - Circolare del Ministero Industria, Commercio e Artigianato n. 23048 del 13 ottobre 1999 sulla definizione di superficie di vendita in formato .pdf - (57 kB) - Circolare regionale in materia di commercio in formato .pdf - (94 kB) - Manuale tecnico per l'inoltro telematico delle istanze al SUEAP in formato .pdf - (258 kB) - Specifiche tecniche per l'invio dei documenti elettronici in formato .pdf - (82 kB) | Modulistica : Convenzione media struttura di vendita in Zona 2 - Paesi e quartieri in formato .odt - (34 kb) - Convenzione media struttura di vendita in Zona 1 - Centro storico in formato .odt - (34 kb) - com_2 - dichiarazioni integrative alla richiesta di autorizzazione per medie e grandi strutture di vendita motivate da regolamentazione locale in formato .odt - (32 kb) - Sistema Telematico di Accettazione Regionale (STAR) - Autocertificazione per attività nel centro storico in formato .odt - (22 kb) | Altre informazioni utili : Disciplina per insediamento attività nel centro storico | Dove andare : Sportello per l'edilizia e le attività produttive (Sueap) - Sede - Via Giotto - , 4 -  - 59100 -  Prato -  PO - Centralino - 0574 1836855 (attivo il martedi dalle 9.00 - 13.00 e il venerdì dalle 9.00 - 11.00) - Telefono: - Servizio di help desk della Rete Regionale dei Suap dedicato al solo supporto tecnico informatico per problemi nell'utilizzo del Sistema Telematico di Accettazione Regionale (STAR) delle pratiche: - Numero verde 800 980102 (con orario 8.00-20.00 dal lunedì al sabato, escluso festivi), fax 055 0481460, email reteregionale-suap@regione.toscana.it - Assistenza telefonica da parte del SUEAP del Comune di Prato, per ogni altro problema amministrativo: - Numero 0574 1836855, il martedì ore 9.00 - 13.00 e il venerdì ore 9.00 - 11.00 - Fax: - 0574 1837373 (edilizia) - 0574 1837355 (impresa) - Orario - Attività produttive (commercio, artigianato, industria, turismo, polizia amministrativa): - Informazioni allo sportello, presentandosi direttamente: mercoledì ore 9.00 - 13.00 - Attività edilizie - Informazioni allo sportello (escluso informazioni tecniche), presentandosi direttamente: lunedì 15.00 -17.00 e mercoledì 9.00 - 11.00 - Per i tavoli tecnici vedere dettaglio orari. - Numerazione civica (toponomastica) - Informazioni allo sportello: giovedì ore 9.00 - 13.00 (presso la sede di Viale Vittorio Veneto n. 9, piano secondo) - Dettaglio orario singoli uffici - E-mail - E-mail: sportelloedilizia@comune.prato.it -  - attivitaeconomiche@comune.prato.it - Sito web - http://sueap.comune.prato.it - Note - infoedilizie@comune.prato.it (per informazioni sui servizi online di presentazione pratiche) - La sede del SUEAP ospita gli incontri dell' - Organismo di Composizione della Crisi da sovraindebitamento - . - Guarda indirizzo sulla mappa - (apre una nuova finestra) | Funzionario antiritardo : Riccardo - Pecorario - Email: - r.pecorario@comune.prato.it - Telefono: 0574 1836921 - Come attivare il funzionario antiritardo - Data ultima revisione dei contenuti della pagina: 01.08.2019 -