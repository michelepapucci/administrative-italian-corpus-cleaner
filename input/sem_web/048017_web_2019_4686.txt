Descrizione   Contributi ai cittadini per la messa in sicurezza delle abitazioni private da furti e intrusioni      Modalità di richiesta   La richiesta deve essere presentata mediante apposito servizio on-line sulla rete civica al quale accedere tramite le credenziali del Sistema Pubblico di Identità Digitale (SPID).Sono previsti 4 allegati:1) copia fattura/ricevuta fiscale;2) copia del bonifico attestante l'avvenuto pagamento;3) documentazione fotografica della situazione prima dell'intervento;4) documentazione fotografica della situazione dopo l'intervento.Al fine di agevolare la presentazione delle richieste, fermo restando che l'accesso al servizio on-line può avvenire esclusivamente con le credenziali SPID del richiedente, i cittadini potranno recarsi presso lo Sportello del Cittadino dislocato nella sede di ciascun Quartiere che offrirà un supporto anche di tipo operativo nelle fasi di predisposizione, di compilazione e di invio della richiesta. ErogazioneL'assegnazione dei contributi avverrà secondo criterio cronologico fino all'esaurimento dello stanziamento di € 115.500,00.Il contributo è erogato nella misura del 50% delle spese ammissibili, comprensive di IVA, e comunque non oltre l'importo massimo di € 1.500,00.L'erogazione del contributo assegnato avverrà mediante bonifico sul conto corrente indicato dal richiedente al momento di presentazione della richiesta di contributo.      Requisiti del richiedente  Possono accedere al contributo i cittadini in possesso di tutti i requisiti sotto indicati.cittadini residenti nel Comune di Firenze e titolari di diritto proprietà oppure locatari, comodatari, titolari di usufrutto o diritto di abitazione, sull'unità immobiliare, sita nel Comune di Firenze, nella quale è realizzato l'intervento; nel caso in cui i richiedenti non siano proprietari dell'unità immobiliare devono essere muniti di autorizzazione scritta del proprietario della medesima alla realizzazione dell'intervento; dichiarazione ISEE, in corso di validità, non superiore a Euro 48.000,00; composizione del nucleo familiare residente secondo una delle seguenti categorie:- presenza all'interno del nucleo familiare residente di almeno un figlio che, alla data del 31.12.2019, non avrà ancora compiuto il diciottesimo anno di età;- presenza all'interno del nucleo familiare residente di persona che compirà il settantesimo anno di età entro il 31.12.2019 o che abbia età superiore;- presenza all'interno del nucleo familiare residente di persona diversamente abile con disabilità riconosciuta pari o superiore al 75%;- persone che vivono da sole e che quindi costituiscono un nucleo familiare individuale. Per una medesima unità immobiliare è ammessa un'unica richiesta di contributo.Non sono ammesse richieste di contributo per interventi su unità immobiliari rispetto alle quali sono già stati erogati contributi relativi al progetto Casa Protetta avviato in attuazione della deliberazione della Giunta comunale 2019/G/00069.       Spese ammesse a contributoSono ammesse a contributo le spese sostenute per l'acquisto e l'installazione di mezzi finalizzati a prevenire il rischio del compimento di atti illeciti da parte di terzi mediante il ricorso a sistemi di sicurezza passiva rientranti nelle seguenti tipologie:-      rafforzamento, sostituzione o installazione di cancellate o recinzioni murarie degli edifici;-      apposizione di grate sulle finestre o loro sostituzione;-      installazione di porte blindate o rinforzate;-      apposizione o sostituzione di serrature, lucchetti, catenacci, spioncini;-      installazione di rilevatori di apertura e di effrazione sui serramenti;-      apposizione di saracinesche;-      installazione di tapparelle metalliche con bloccaggi;-      installazione di vetri antisfondamento;-      installazione di casseforti a muro;-      installazione di fotocamere o cineprese collegate con centri di vigilanza privati;-      installazione di apparecchi rilevatori di prevenzione antifurto e relative centraline.Modalità di pagamento delle spesePer usufruire del contributo occorre che il pagamento relativo all'intervento eseguito sia stato effettuato con bonifico, bancario o postale, (c.d. 'bonifico parlante') da cui risulti:a) la causale del versamento;b) il codice fiscale del soggetto che ha effettuato il pagamento, il quale deve coincidere con il soggetto richiedente la contribuzione;c) il codice fiscale o il numero di partita IVA del beneficiario del pagamento.Realizzazione degli interventiGli interventi devono essere eseguiti su immobili, o porzioni di essi, adibiti a residenza della persona fisica richiedente.Il contributo è ammesso relativamente agli interventi effettuati dai cittadini il cui pagamento sia avvenuto nel periodo compreso tra il 4 marzo 2019 e la data di presentazione della richiesta.Quando presentare la richiestaLe richieste di contributo possono essere presentate mediante l'apposito applicativo on-line nel periodo compreso tra le ore 12 del 16 settembre 2019 e le ore 12 del 16 dicembre 2019 ovvero fino all'esaurimento delle risorse stanziate se antecedente al sopra indicato termine del 16.12.2019. In tal caso, sarà data idonea comunicazione dell'esaurimento delle risorse attraverso la rete civica dell'Amministrazione comunale e non sarà possibile registrare ulteriori richieste.     Informazioni   Per informazioni o chiarimenti: - Indirizzo di posta elettronica dedicato: casaprotetta@comune.fi.it;- Contact Center dell'Amministrazione Comunale: 055.055;- Live chat mediante il sito www.firenzesemplice.it nei seguenti orari: dal lunedì al sabato dalle ore 8.00 alle ore 20.00, esclusi i giorni festivi;- Sportello del Cittadino dislocato nella sede di ciascun Quartiere:Quartiere 1:  Centro Storico, piazza Santa Croce 1;Quartiere 2:  Campo di Marte, Villa Arrivabene, piazza Alberti 1/a;Quartiere 3:  Gavinana-Galluzzo, via Tagliamento 4;Quartiere 4:  Isolotto-Legnaia, Villa Vogel, via delle Torri 23;Quartiere 5  Rifredi, Villa Pallini, via Baracca 150/p.       Avvertenze   Controlli e verifiche L'Amministrazione si riserva di effettuare verifiche, anche a campione, e comunque in ogni caso in cui sorgano fondati dubbi sulla veridicità di quanto dichiarato al momento di presentazione della richiesta di contributo.L'accertamento della non veridicità di quanto dichiarato determina la decadenza dal beneficio ottenuto, con conseguente attivazione della procedura per il recupero delle somme già corrisposte, oltre alle conseguenze penali previste dal codice penale e dalle leggi speciali in materia per chi rilascia dichiarazioni mendaci, forma atti falsi o ne fa altrimenti uso.     Normativa di riferimento   Con deliberazione della Giunta comunale n. 386 del 11 agosto 2019, è stata riattivata l'iniziativa Casa Protetta finalizzata ad erogare contributi ai cittadini per la messa in sicurezza delle abitazioni private da furti e intrusioni, previo rispetto dei requisiti e dei criteri indicati nel relativo avviso pubblico.           Riferimenti e contatti-    Ufficio Area di coordinamento amministrativa  Referente Francesca Ceramelli  Responsabile Lucia Bartoli  Tel Contact Center 055055  E-mail casaprotetta@comune.fi.it            FEEDBACK  			 Aiutaci a migliorare! La tua opinione è molto importante! Se vuoi puoi lasciare un commento alla scheda che stai consultando per aiutarci a migliorare il contenuto delle informazioni. Clicca sul pulsante "Lascia feedback" sotto questo messaggio. Grazie!					Lascia un feedback																	Lascia il tuo feedback 				I campo con * sono obbligatori.																																		Valutazione *																																									 										Positivo																																				 										Neutro																																				 										Negativo																																																																													Telefono					 						 	E-mail					 																	Commento *					 						 					      									Invia										                               Allegati