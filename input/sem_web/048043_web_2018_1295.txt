| Descrizione |    Per nuovo impianto stradale di distribuzione carburanti al pubblico s'intende un complesso commerciale unitario, aperto alla generalità dell'utenza, costituito da uno o più apparecchi di erogazione automatica di carburante per autotrazione e dai servizi integrativi ai veicoli a due e quattro ruote ed all'automobilista/motociclista. 	Ovunque sia ubicato l'impianto, non esistono vincoli o limitazioni, durante l'orario di apertura, per il funzionamento contestuale della modalità "servito" e della modalità "self-service" pre o post-pagamento.  Ai gestori degli impianti è fatto obbligo - ai sensi dell'art. 51 della Legge 99/2009 e sue norme attuative di comunicare i prezzi praticati al Ministero dello Sviluppo Economico ai fini della pubblicazione on-line tramite la piattaforma web "Osservaprezzi carburanti", distintamente per ogni tipologia di carburante e per almeno una modalità di servizio (che se presente e attiva negli orari di apertura dell'impianto deve essere quella self) e da effettuarsi immediatamente nel caso di variazioni in aumento del prezzo, ed almeno entro l'ottavo giorno in caso di stabilità o diminuzione dei prezzi.  Ogni nuovo impianto di distribuzione autorizzato non può essere posto in esercizio prima dell'autocollaudo iniziale della sicurezza sanitaria e ambientale, autocertificato ai sensi dell'art. 10 del DPR 160/2010 a cura e spese del titolare dell’autorizzazione comunale ed entro il termine stabilito nell’autorizzazione medesima.  Per ogni impianto autorizzato e già in esercizio occorre produrre, pena la sospensione dell’esercizio dell’impianto stesso, la documentazione per l’autocollaudo della sicurezza sanitaria e ambientale ogni quindici anni dall’ultima verifica, salvo che non intervengano prima modifiche soggette ad autorizzazione. 	          | Modalità di richiesta | L'installazione e l'esercizio di nuovi impianti sono soggette ad autorizzazione rilascaita dal comune tramite il SUAP.  Per avviare un nuovo impianto, per subentrare, variare il gestore o cessare un'attività di distribuzione carburanti al pubblico occorre presentare domanda al SUAP attraverso il Sistema Telematico di  Accettazione Regionale (STAR)  .  Insieme all'autorizzazione petrolifera il Comune rilascia il Permesso di Costruire, e quindi in fase di inoltro della domanda il richiedente deve presentare anche tutta la documentazione necessaria all'ottenimento dello stesso, tenendo anche degli eventuali vincoli presenti nel sito prescelto e dell'Ente proprietario della strada in adiacenza alla quale si richiede l'autorizzazione alla realizzazione e all'esercizio dell’impianto di distribuzione carburanti.  L'autorizzazione contiene il termine entro il quale il nuovo impianto è posto in esercizio. Entro tale termine deve essere autocertificato il collaudo, ai sensi dell'art. 10 del DPR 160/2010.  Il Comune può autorizzare lo svolgimento delle attività integrative di cui all'art. 56 della L.R. 28/05; la relativa domanda deve essere presentata contestualmente dal titolare dell'autorizzazione e dal gestore.          | Requisiti del richiedente | Il richiedente deve risultare in possesso dei requisiti soggettivi morali di cui all'art. 71 commi 1 e 5 del D.Lgs. 59/2010 e art.13  della legge regione Toscana n. 28/2005 e deve avere la disponibilità di cun'area da destinare all'attività che risulti conforme, al pari del progetto su di essa redatto, alle normative vigenti in materia.         | Documentazione da presentare |  Consultare il  portale SUAP .         | Iter procedura | Per la conclusione della procedura risulta neessario procedere da parte dell'ufficio competente proedere a:   acquisizione parere ARPAT (parere ambientale); 	 acquisizione parere USL (parere sanitario-edilizio); 	 acquisizione parere Vigili del Fuoco (parere sicurezza antincendio); 	 inoltro pratica Agenzia delle Dogane per verifica prescrizioni fiscali.          | Costi | La presentazione della pratica può essere soggetta al pagamento di eventuali  diritti SUAP  o diritti di  altri Enti.          | Tempi | Il Comune è tenuto a esprimersi entro 90 giorni dalla richiesta di autorizzazione, esclusi i tempi di interruzione del procedimento per eventuali richieste di integrazione documentale. Decorso tale termine, se il Comune non ha inoltrato al richiedente alcun pronunciamento, vale il silenzio-assenso.         | Informazioni | In un nuovo impianto possono essere esercitate, previa presentazione al SUAP di separate Segnalazioni Certificate di Inizio Attività (SCIA), le seguenti attività:   di somministrazione di alimenti e bevande; 	 di vendita al dettaglio, con superficie di vendita non superiore a quella degli esercizi di vicinato; 	 di vendita della stampa quotidiana e periodica; 	 di vendita di tabacchi, lotterie e altre attività similari; 	 di vendita di ogni altro bene e servizio, nel rispetto della vigente normativa relativa al bene o al servizio posto in vendita.                Servizi On-Line                Presentazione on line delle pratiche SUAP                      | Avvertenze | Il RU vigente prescrive che, nel rispetto delle disposizioni legislative e regolamentari di settore vigenti, nuovi distributori di carburante o ampliamenti delle aree di pertinenza dei distributori esistenti possono essere ubicati lungo la rete viaria, interessando le pertinenze, le fasce di rispetto e le aree immediatamente adiacenti a queste ultime, ad esclusione:   delle aree urbane storiche e delle risorse di interesse storico e naturale disciplinate dal titolo 5 del RU stesso; 	 del Parco della Piana, se non previsti dal relativo progetto direttore; 	 delle aree specificamente destinate ad attività pubbliche o d’interesse collettivo; 	 dei corridoi del sistema infrastrutturale, nelle more della realizzazione dei relativi interventi; 	 delle aree, ricadenti nelle UTOE di Monte Morello e Cercina, riconosciute come beni paesaggistici di notevole interesse pubblico, ai sensi dell'articolo 136 del Dlgs. 42/2004.           | Normativa di riferimento |  D. Lgs. 11 febbraio 1998, n. 32; 	 Legge regione Toscana n. 28 del 07/02/2005; 	 Regolamento regione Toscana n. 15R del 01/04/2009 di attuazione del Codice del Commercio; 	 Art. 83 bis del D.L. n. 112 del 25/06/2008, convertito nella Legge n.133 del 06/08/2008; 	 D. Lgs. n. 59 del 26 marzo 2010; 	 D.P.R. n. 160 del  7 settembre 2010, n. 160. 		                   |          |   Suap - Distributori di carburante     |   Ufficio:    Suap     |   Referente:    Flavio Casadei della Chiesa, Michela Fedi     |   Responsabile:    Emanuela Ceccarelli     |   Indirizzo:    via Dante Alighieri, 8      |   Tel:    0554496786 , 0554496789     |   Fax:    0554496714     |   E-mail:    suap@comune.sesto-fiorentino.fi.it     |   Orario di apertura:    L’ufficio è aperto al pubblico il martedì e il giovedì pomeriggio dalle 15.00 alle 17.45 e il mercoledì dalle 8.45 alle 13.45. Alle risposte telefoniche è dedicata la fascia orario dalle 12 alle 13.30 dei giorni di lunedì, martedì, giovedì e venerdì.