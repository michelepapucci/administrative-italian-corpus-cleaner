| Che cos'è : A decorrere dal 1 gennaio 2017 è riconosciuto un premio alla nascita o all'adozione di minore dell'importo di 800 euro, come previsto nel comma 353, art. 1 della legge di bilancio per il 2017 . - Il premio è corrisposto direttamente dall'INPS in un'unica soluzione su domanda della futura madre o della madre del minore al compimento del settimo mese di gravidanza o all'atto di adozione e non concorre alla formazione del reddito complessivo. - Il beneficio di 800 euro può essere concesso esclusivamente per uno dei seguenti eventi - verificatisi - dal 1° gennaio 2017: - compimento del 7° mese di gravidanza (inizio dell'8° mese di gravidanza); - nascita (anche se antecedente all'inizio dell'8° mese di gravidanza); - adozione del minore, nazionale o internazionale, disposta con sentenza divenuta definitiva ai sensi della legge n. 184/1983; - affidamento preadottivo nazionale disposto con ordinanza ai sensi dell'art. 22, comma 6, della legge 184/1983 o affidamento preadottivo internazionale ai sensi dell'art. 34 della legge 184/1983. - In sede di presentazione della domanda occorre specificare l'evento per il quale si richiede il beneficio - Il beneficio è concesso in un'unica soluzione, per evento (gravidanza o parto, adozione o affidamento), a prescindere dai figli nati o adottati/affidati - contestualmente - . - La - Circolare Inps n. 39 del 27 febbraio 201 - 7 fornisce e disciplina i requisiti necessari per ottenere questa nuova misura, e dà indicazioni sulle corrette certificazioni da allegare alla domanda. - La - Circolare Inps n.61 del 16.03.2017 - integra la numero 39. - La - circolare INPS 28 aprile 2017, n. 78 - contiene le istruzioni dettagliate per presentare la domanda e l'elenco della documentazione necessaria. - Per ulteriori informazioni si rimanda al sito INPS: - Come richiedere il premio alla nascita | Requisiti : A chi è rivolto - Donne al 7° mese di gravidanza o all'atto dell'adozione che abbiano gli stessi requisiti necessari per l'assegno di natalità: - residenza in Italia; - cittadinanza italiana o comunitaria; cittadine non comunitarie in possesso dello status di rifugiato politico; - per le cittadine non comunitarie, possesso del permesso di soggiorno UE per soggiornanti di lungo periodo, oppure di una delle carte di soggiorno per familiari di cittadini UE. | Come si ottiene : Termini, scadenze, modalità di presentazione della domanda - La domanda deve essere presentata all'INPS dopo il - compimento del settimo mese di gravidanza - e comunque, improrogabilmente - entro un anno - dal verificarsi della nascita, adozione o affidamento, - esclusivamente online - tramite: - il servizio dedicato - Inps Servizi on line - ; - gli enti di patronato; - il Contact center Integrato al numero verde 803 164 (gratuito da rete fissa) oppure 06 164 164 da rete mobile. - Per i soli eventi verificatisi dal 1° gennaio 2017 al 4 maggio 2017, data di rilascio della procedura telematizzata di acquisizione, il termine di un anno per la presentazione della domanda telematica decorre dal 4 maggio. - Per agevolare la compilazione della domanda on line, nella - sezione moduli - del sito www.inps.it sarà disponibile un modulo facsimile che ripropone le maschere del servizio on line. - Documenti da presentare - Se la domanda viene presentata al - compimento del - 7° mese, - la richiedente la prestazione dovrà corredare la domanda selezionando alternativamente le seguenti modalità di certificazione della gravidanza: - presentazione del certificato di gravidanza in originale o, nei casi consentiti dalla legge, in copia autentica direttamente allo sportello oppure spedita a mezzo raccomandata (art. 49 del d.p.r. 445/2000). Tale certificazione, a tutela della riservatezza dei dati sensibili in essa contenuti, sarà presentata in busta chiusa sulla quale sarà riportato il numero di protocollo e la seguente dicitura: 'Documentazione domanda di Premio alla Nascita - certificazione medico sanitaria'; - indicazione del numero del protocollo telematico del certificato rilasciato dal medico SSN o medico convenzionato ASL. Si precisa che l'applicazione che consentirà ai medici di inviare telematicamente i certificati di gravidanza è di imminente rilascio, ma non ancora disponibile alla data di pubblicazione della presente circolare. - indicazione che il certificato è stato già trasmesso all'Inps per domanda relativa ad altra prestazione connessa alla medesima gravidanza; - esclusivamente per le future madri non lavoratrici, in alternativa al certificato  di gravidanza  di cui al punto 1, è possibile indicare il numero identificativo a 15 cifre di una prescrizione medica emessa da un medico del SSN o con esso convenzionato, con indicazione del codice esenzione compreso tra M31 e M42 incluso. La veridicità di tale autocertificazione sarà verificata dall'INPS presso le competenti amministrazioni -   - Se la domanda del premio è presentata - dopo la nascita, affido, adozione : Se la domanda è presentata in relazione al parto già avvenuto, la madre dovrà autocertificare nella domanda il Codice Fiscale del bambino, ovvero le informazioni che si rendessero necessarie per accedere al beneficio. In caso di parto plurimo è richiesta l'indicazione di tutti i nati in quanto la prestazione è riconosciuta per ogni minore nato. Analoga indicazione è richiesta nel caso di adozione o affidamento preadottivo di più minori. - Si precisa che nella domanda vengono autocertificati gli altri requisiti che danno titolo alla concessione del premio salvo che la beneficiaria non sia tenuta a comprovare i requisiti sulla base di specifica documentazione. - In caso di - adozione/o affidamento preadottivo - se la richiedente per abbreviare i tempi può allegare alla domanda il provvedimento giudiziario (sentenza definitiva di adozione o provvedimento di affidamento preadottivo), oppure è necessario che nella domanda siano riportati gli elementi (sezione del tribunale, la data di deposito in cancelleria ed il relativo numero) che consentano all'Inps il reperimento del provvedimento stesso presso l'Amministrazione che lo detiene. -   - I - cittadini extracomunitari - in possesso del permesso di soggiorno considerato valido ai fini dell'assegno di natalità (per la ricognizione dei titoli di soggiorno idonei vedasi la circolare n.39/2017 e la n.61/2017) autocertificano il possesso di tale titolo inserendone gli estremi nella domanda telematica (numero identificativo attestazione; autorità che lo ha rilasciata; data di rilascio; termine di validità). - Le verifiche dei titoli di soggiorno sono effettuate dall'INPS mediante accesso alle banche dati rese disponibili dal Ministero degli Interni e da altre Amministrazioni. All'esito di tali verifiche, la sede INPS territorialmente competente potrà richiedere l'esibizione del titolo di soggiorno qualora ciò si rendesse comunque necessario per esigenze istruttorie. - Tempi e iter della pratica - Il bonus è erogato direttamente dall'INPS sulla base delle modalità scelte, ossia bonifico domiciliato, accredito su conto corrente bancario o postale, libretto postale o carta prepagata con IBAN. Il mezzo di pagamento prescelto deve essere intestato al richiedente. In caso di avente diritto minorenne o incapace di agire, la domanda è presentata dal legale rappresentante in nome e per conto dell'avente diritto. Anche in questo caso il mezzo di pagamento prescelto dev'essere comunque intestato all'avente diritto (minorenne o incapace di agire). | Altre informazioni utili : Come richiedere il premio alla nascita - 800 euro - Circolare Inps n. 39 del 27 febbraio 2017 - circolare INPS n. 78 del 28 aprile 2017 - Data ultima revisione dei contenuti della pagina: 20.06.2018 -