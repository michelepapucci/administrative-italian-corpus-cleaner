| Descrizione     La  dichiarazione sostitutive di certificazione  è la dichiarazione, prevista dal D.p.r. 445/2000, che sostituisce la produzione di certificati nei rapporti con la pubblica amministrazione, con i gestori di servizi pubblici e con i privati che vi consentono. La mancata accettazione di tali dichiarazioni o la richiesta di certificati o di atti di notorietà costituisce, per la pubblica amministrazione, violazione dei doveri d'ufficio.       | Modalità di richiesta      Come si presenta  	Si sottoscrive semplicemente la dichiarazione e la si presenta o la si trasmette via posta, fax o e-mail (in quest'ultimo caso è necessaria la firma digitale o pec). 	 La firma non va autenticata né va allegata copia del documento di identità del dichiarante .       | Requisiti del richiedente      Chi può dichiarare   	 cittadini italiani e dell'Unione europea, persone giuridiche, società di persone, pubbliche amministrazioni, enti, associazioni e comitati aventi sede legale in Italia o in uno dei paesi dell'Unione europea; 	 cittadini di paesi terzi regolarmente soggiornanti in Italia limitatamente ai dati e ai fatti che possono essere attestati dall'amministrazione pubblica, o se previsto da speciali disposizioni di legge e/o da reciproche convenzioni internazionali.       Casi particolari   MINORI: può dichiarare chi ne esercita la patria potestà o il tutore; 	INTERDETTI: può dichiarare il tutore; 	INABILITATI E MINORI EMANCIPATI: può dichiarare l'interessato con l'assistenza del curatore; 	CHI NON SA O NON PUO' FIRMARE deve rendere la dichiarazione davanti al pubblico ufficiale; 	CHI SI TROVA IN CONDIZIONI DI TEMPORANEO IMPEDIMENTO per motivi di salute: la dichiarazione può essere resa davanti al pubblico ufficiale dal coniuge o, in sua assenza dai figli o, in mancanza di questi ultimi, da un parente in linea retta o collaterale fino al terzo grado.       | Informazioni     Si può usare la dichiarazione sostitutiva di certificazione per i seguenti stati, qualità personali e fatti:  	 data e il luogo di nascita; 	 residenza; 	 cittadinanza; 	 godimento dei diritti civili e politici; 	 stato di celibe, coniugato, vedovo o stato libero; 	 stato di famiglia; 	 esistenza in vita; 	 nascita del figlio, decesso del coniuge, dell'ascendente o discendente; 	 iscrizione in albi, registri o elenchi tenuti da pubbliche amministrazioni; 	 appartenenza a ordini professionali; 	 titolo di studio, esami sostenuti; 	 qualifica professionale posseduta, titolo di specializzazione, di abilitazione, di formazione, di aggiornamento e di qualificazione tecnica; 	 situazione reddituale o economica anche ai fini della concessione dei benefici di qualsiasi tipo previsti da leggi speciali; 	 assolvimento di specifici obblighi contributivi con l'indicazione dell'ammontare corrisposto; 	 possesso e numero del codice fiscale, della partita IVA e di qualsiasi dato presente nell'archivio dell'anagrafe tributaria; 	 stato di disoccupazione; 	 qualità di pensionato e categoria di pensione; 	 qualità di studente; 	 qualità di legale rappresentante di persone fisiche o giuridiche, di tutore, di curatore e simili; 	 iscrizione presso associazioni o formazioni sociali di qualsiasi tipo; 	 tutte le situazioni relative all'adempimento degli obblighi militari, ivi comprese quelle attestate nel foglio matricolare dello stato di servizio; 	 di non aver riportato condanne penali e di non essere destinatario di provvedimenti che riguardano l'applicazione di misure di sicurezza e di misure di prevenzione, di decisioni civili e di provvedimenti amministrativi iscritti nel casellario giudiziale ai sensi della vigente normativa; 	 di non essere a conoscenza di essere sottoposto a procedimenti penali; 	 di non essere l'ente destinatario di provvedimenti giudiziari che applicano le sanzioni amministrative di cui al decreto legislativo n. 231 dell'8 giugno 2001; 	 qualità di vivenza a carico; 	 tutti i dati a diretta conoscenza dell'interessato contenuti nei registri dello stato civile; 	 di non trovarsi in stato di liquidazione o di fallimento e di non aver presentato domanda di concordato.    N.B.:  i dati relativi a cognome, nome, luogo e data di nascita, cittadinanza, stato civile e residenza attestati in documenti di identità o di riconoscimento in corso di validità, possono essere comprovati mediante esibizione dei documenti medesimi.   Certificati che NON possono essere sostituiti da dichiarazione:  	- medici; 	- sanitari; 	- veterinari; 	- di origine; 	- di conformità CE; 	- di marchi; 	- di brevetti.   Validità  	Le dichiarazioni sostitutive hanno la stessa validità temporale degli atti che sostituiscono:  	 per i certificati rilasciati dalle pubbliche amministrazioni attestanti stati, qualità personali e fatti non soggetti a modificazioni è  illimitata ; 	 per i restanti certificati è di  6 mesi  (o più se previsto da leggi o regolamenti).        | Normativa di riferimento     - D.P.R. n. 445/2000              || Ufficio:    Demourp    | Referente:    Marinella Parrini    | Responsabile:    dott. Rocco Cassano    | Indirizzo:    Via Cassia n°49    | Tel:    055 - 8052209    | Fax:    055 - 8075668    | E-mail:     m.parrini@barberinovaldelsa.net     | Orario di apertura:    Lunedì 9.00 - 13.30, Martedì 9.00 - 13.30, 15.30 - 18.00, Mercoledì chiusura al pubblico, Giovedì 9.00 - 13.30, Venerdì 9.00 - 13.30, sabato 9.00 - 12.30