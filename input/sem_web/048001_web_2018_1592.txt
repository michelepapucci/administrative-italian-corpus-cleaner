| Modalità di richiesta      Per informazioni generali sulla residenza, consultare il file allegato .  I cittadini  comunitari  provenienti da un altro Comune italiano o dall'estero che si siano trasferiti nel Comune di Bagno a Ripoli devono presentare richiesta di iscrizione anagrafica al Comune di Bagno a Ripoli. 	La richiesta - corredata degli allegati indicati nella sezione 'Documentazione da presentare' - può essere inoltrata alternativamente:  	 a mezzo  servizio postale  indirizzandola a Comune di Bagno a Ripoli, Piazza della Vittoria ,1 - 50012 Bagno a Ripoli 	 a mezzo  posta elettronica certificata  -   comune.bagno-a-ripoli@postacert.toscana.it    (solo da indirizzo Pec) 	  consegna a mano  all'Ufficio Relazioni con il Pubblico, piano terreno del Palazzo Comunale, in orario di apertura al pubblico (cliccare sul link esterno)    Nel caso di compilazione parziale e/o documentazione incompleta, la richiesta non sarà accettata.    I moduli sono  disponibili in forma cartacea presso l'Uffici Anagrafe e l'Ufficio Relazioni con il Pubblico del Comune e  scaricabili a lato della pagina .       | Requisiti del richiedente     	 essere cittadino comunitario (per cittadini italiani ed extra comunitari, vedere le apposite schede) 	 avere trasferito la dimora abituale nel Comune di Bagno a Ripoli 	 essere in possesso di un titolo di occupazione dell'immobile 	 ulteriori requisiti da verificare sull'Allegato B in base alla specifica casistica  solo nel caso di provenienza da estero          	In caso di trasferimento di un intero nucleo familiare, il cambio di residenza può essere effettuato da uno qualsiasi dei componenti della famiglia, purché maggiorenne e in possesso di consenso scritto ( Modulo Delega per cambio residenza ), di una fotocopia del documento d'identità dei deleganti (il consenso non è richiesto nel caso dei coniugi) e dei dati anagrafici di tutti i componenti il nucleo familiare.  Nel caso di trasferimento presso un'abitazione nella quale vi siano già uno o più residenti, è richiesto l'assenso scritto di uno dei residenti, accompagnato da una fotocopia del documento d'identità (Modulo 'Dichiarazione di assenso per cambio residenza').  Per la dimostrazione dei  rapporti di parentela  (compreso il matrimonio) tra i membri della famiglia, serve idonea documentazione rilasciata dalle competenti Autorità straniere, tradotta e legalizzata (o apostillata) dall'autorità diplomatica o consolare italiana all'estero; in alternativa, tale documentazione può essere rilasciata dalla competente Autorità straniera in Italia, legalizzata dalla Prefettura.  Nel caso in cui nel trasferimento sia coinvolto un minore senza la presenza di entrambi i genitori, dovrà essere fornito l'assenso del genitore non coinvolto nella pratica ( Dichiarazione di assenso genitore per cambio residenza figlio/i minore ).       | Documentazione da presentare     	 dichiarazione cambio residenza (modulo editabile scaricabile a lato della pagina) 	 copia di un documento di identità valido per l'espatrio in corso di validità rilasciato dalle competenti Autorità del Paese di cui si possiede la cittadinanza 	 copia documento d'identità italiano, se in possesso 	 titolo di occupazione immobile (se il titolo è affitto o proprietà, sono sufficienti l'indicazione degli estremi della registrazione dell'atto e le particele catastali) 	 eventuali  moduli di assenso e/o delega  indicati nella sezione 'Requisiti' (moduli editabili scaricabili a lato della pagina) 	 copia degli atti originali, tradotti e legalizzati, comprovanti lo stato civile e la composizione della famiglia (in mancanza di tali atti, non saranno inseriti i rapporti di parentela, ma saranno indicati solo come conviventi) 	  ulteriore documentazione da verificare sull' Allegato B  in base alla specifica casistica,  solo nel caso di provenienza da estero  .        | Tempi      Il Comune ha 45 giorni di tempo decorrenti dalla data di presentazione dell'istanza per effettuare i controlli . In caso di accertamenti negativi o di assenza dei requisiti, il Comune invia in forma scritta l'esito dei controlli agli interessati e questi avranno 10 giorni di tempo per controdedurre (art. 10 bis della Legge 241/1990). L'Amministrazione, una volta ricevute le comunicazioni e/o integrazioni da parte degli interessati, avrà ulteriori 45 giorni di tempo per la decisione finale. In caso di mancata comunicazione nei 45 giorni, varrà il principio del silenzio-assenso.       | Informazioni     Per le variazioni ai fini della tassa di smaltimento rifiuti, il cittadino deve rivolgersi al gestore  Alia S.p.A.  (vedi link esterno) .  Tutti coloro che possiedono, occupano o detengono a qualsiasi titolo locali o aree scoperte operative non costituenti pertinenza o accessorio dei locali medesimi, a qualsiasi uso adibiti, esistenti nel territorio comunale, devono pagare la TARI.              || Ufficio:    Servizi Demografici    | Referente:    Stefano Franchi - Paola Gennai - Maila Lanzini - Paola Mori - Filippo Salvadori - Petra Snijders    | Responsabile:    Antonella Biliotti    | Indirizzo:    Piazza della Vittoria, 1 - 50012 Bagno a Ripoli    | Tel:    055 055    | Fax:    0556390267    | E-mail:     comune.bagno-a-ripoli@postacert.toscana.it (da indirizzo pec) - servizidemografici@comune.bagno-a-ripoli.fi.it     | Orario di apertura:    Cliccare link esterno