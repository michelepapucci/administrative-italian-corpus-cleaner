| Descrizione | I coniugi possono concludere davanti all'ufficiale di stato civile del comune di residenza di uno di loro o del comune presso cui è iscritto o trascritto l'atto di matrimonio un accordo di separazione personale ovvero di scioglimento o di cessazione degli effetti civili del matrimonio (nel caso in cui abbiano celebrato a suo tempo un matrimonio religioso), nonché di modifica delle condizioni di separazione o di divorzio, limitatamente alla corresponsione dell'assegno di mantenimento tra i coniugi.   	L'assistenza di un avvocato per ciascuna delle parti è facoltativa.         | Requisiti del richiedente | L'accordo davanti all'ufficiale di stato civile non è consentito in presenza di:       figli minori dei coniugi; 	     figli maggiorenni incapaci  o portatori di un handicap grave ai sensi dell'art. 3 della L. n. 104/1992; 	     figli maggiorenni non economicamente autosufficienti.   L'accordo non può contenere patti di trasferimento patrimoniale (devono ad esempio escludersi dichiarazioni relative al trasferimento tra i coniugi di diritti reali su beni mobili o immobili, all'uso della casa coniugale, all'assegno di mantenimento ), mentre è possibile stabilire la corresponsione di un assegno periodico di mantenimento o divorzile.   	L'accordo può riguardare la cessazione degli effetti civili o lo scioglimento del matrimonio, soltanto nei casi previsti  dall'art. 3 della legge 898/1970 (di cui il principale è rappresentato dal fatto che siano decorsi almeno 6 mesi dalla prima udienza di comparizione davanti al magistrato).         | Documentazione da presentare | Deve essere compilato il modello ISTAT, pubblicato in questa pagina.         | Iter procedura | I coniugi devono presentarsi senza appuntamento davanti all'ufficiale di Stato Civile per la verifica dei requisiti e successivamente su appuntamento per rendere la dichiarazione che vogliono separararsi o far cessare gli effetti civili del matrimonio o ottenerne lo scioglimento o  modificare le condizioni di separazione o di divorzio.     L'atto contenente l'accordo è compilato e sottoscritto immediatamente  Da questa data decorre il termine di 6 mesi di separazione legale necessario per poter chiedere il divorzio.   	Dopo aver ricevuto le dichiarazioni  dei coniugi, l'ufficiale di Stato Civile fissa un ulteriore appuntamento - successivo di almeno trenta giorni  -  per la conferma dell'accordo.   Se i coniugi non compaiono, l'accordo non è confermato.  	          | Costi | Diritto fisso di € 16,00 da versare all'ufficiale di Stato Civile al momento del ricevimento delle dichiarazioni e della redazione dell'atto contenente l'accordo.         | Tempi | Il procedimento si conclude in novanta giorni                            | Normativa di riferimento |  Legge n. 898 dell'1.12.1970 e successive modificazioni. 	 D.L. n. 132 del 12 settembre 2014, convertito con modificazioni dalla L. n. 162 del 10 novembre 2014. 	 D.P.R. n. 396/2000 (ordinamento di stato civile).           | Reclami ricorsi opposizioni ||	  RIMEDI AMMINISTRATIVI E GIURISDIZIONALI  	 Chiunque intenda promuovere: 	  la rettificazione di un atto dello stato civile  		 la ricostituzione di un atto distrutto o smarrito  		 la formazione di un atto omesso 		 la cancellazione di un atto indebitamente registrato;  		 opposizione a un rifiuto dell'ufficiale dello stato civile di ricevere in tutto o in parte una dichiarazione o di eseguire una trascrizione, una annotazione o altro adempimento 	  deve proporre ricorso al Tribunale nel cui circondario si trova l'ufficio dello Stato Civile presso il quale è registrato l'atto di cui si tratta o presso il quale si chiede che sia eseguito l'adempimento (titolo XI Artt. 95 – 101 D.P.R. 3 novembre 2000 n.396 (G.U. 30 dicembre 2000 n. 223/l). I tribunali della Repubblica sono competenti a disporre le rettificazioni e le correzioni di cui ai precedenti articoli anche per gli atti dello stato civile ricevuti da autorità straniere, trascritti in Italia e a provvedere per la cancellazione di quelli indebitamente trascritti nonché per la formazione di quelli omessi o indisponibili che si sarebbero dovuti registrare in Italia. 	  POTERE SOSTITUTIVO  	 In ogni caso di inerzia del personale dirigenziale il potere sostitutivo è attribuito al Segretario Generale, in base alla deliberazione del Commissario Straordinario n. 31 del 29 settembre 2015, assunta con i poteri della Giunta.                    |          |   Divorzio e separazione davanti all'ufficiale di Stato Civile      |   Ufficio:    Stato Civile e certificati anagrafici     |   Referente:    Gloria Gualtieri - Serena Marianini     |   Responsabile:    Lara Burberi     |   Indirizzo:    Largo V Maggio     |   Tel:    055/4496212 - 055/4496250 - 055/4496368     |   Fax:    055/4496377     |   E-mail:    statocivile@comune.sesto-fiorentino.fi.it - servizidemografici@pec.sesto-fiorentino.net     |   Orario di apertura:    Lunedì, mercoledì e venerdì 8.30 -13.30; martedì e giovedì 8.30-13.30 e 15 -18 (erogazione dei ticket per l'accesso all'ufficio fino alle 17.45); Sabato dalle ore 9:00 alle ore 12:00 (solo per le denunce di nascita e di morte)