| Modalità di richiesta     Il soggetto interessato deve presentare la domanda diretta a ottenere il rilascio del patentino on line tramite il Suap (per le modalità di inoltro, si rimanda all'apposita sezione), utilizzando la modulistica appositamente predisposta, improrogabilmente entro il 25 marzo, per la sessione primaverile, ed entro il 25 settembre, per la sessione autunnale degli esami. 	Nella stessa domanda, l'interessato chiede di essere ammesso a sostenere l'esame davanti alla Commissione esaminatrice per il conseguimento dell'idoneità. 	Il modello di richiesta è disponibile presso l'Ufficio Polizia Amministrativa o scaricabile dal sottostante link. 	Alla domanda vanno allegati:  	 scansione leggibile di foto a colori a mezzo busto in formato tessera oppure file tipo jpg di foto a colori a mezzo busto formato tessera 	 copia fotostatica di un documento di identità o di riconoscimento in corso di validità 	 permesso di soggiorno per i cittadini non Ue 	 ricevuta del versamento dal 'tariffario delle prestazioni di igiene pubblica, veterinaria, igiene e sicurezza nei luoghi di lavoro, igiene degli alimenti e della nutrizione" su c/c postale n. 22570501 intestato all'Azienda Usl 10 di Firenze - Servizio di Tesoreria -, con indicazione della seguente causale: 'esame di idoneità per patentino gas tossici e il nominativo del candidato'        | Requisiti del richiedente     I requisiti richiesti sono:  	 residenza nel Comune di Bagno a Ripoli 	 compimento della maggiore età 	 solo per i cittadini extracomunitari, permesso di soggiorno in corso di validità 	 conseguimento della terza media inferiore come titolo di studio minimo necessario 	 assenza di condanne penali ostative al rilascio del patentino 	 assenza di procedimenti penali in corso ostativi al rilascio del patentino 	 possesso dei requisiti morali previsti dagli articoli 11 e 92 del Testo Unico Leggi Pubblica Sicurezza 	 non sussistenza delle cause di divieto, di decadenza o di sospensione di cui alla normativa antimafia   N.B. L'art. 50 della Legge Regione Toscana n. 40 del 23 luglio 2009 ha abolito l'obbligo di presentazione del certificato sanitario per l'impiego dei gas tossici.       | Costi     Sono previsti i seguenti costi:  	 2 marche da bollo (secondo valore vigente): una da apporre sulla domanda e una sull'atto di rilascio        | Tempi     Dopo l'effettuazione dell'esame da parte della Commissione esaminatrice, la Segreteria della stessa invia l'elenco dei candidati esaminati, con il relativo esito, all'ufficio comunale competente, che rilascia il patentino ovvero comunica all'interessato l'eventuale esito negativo.       | Informazioni     Il rilascio dell'abilitazione (patentino) all'impiego dei gas tossici è subordinato alla residenza del richiedente nel Comune di Bagno a Ripoli e al conseguimento di un certificato di idoneità, tramite apposito esame con esito positivo da sostenere davanti alla Commissione Esaminatrice prevista dal Regio Decreto 9 gennaio 1927 n. 147 art. 32. 	La Commissione svolge due sessioni d'esame: una primaverile, nel periodo maggio-giugno, e una autunnale, nel periodo novembre-dicembre. Sulla base del numero dei candidati, la Commissione stabilisce i giorni, l'ora e la sede degli esami e ne dà comunicazione agli aspiranti almeno 20 giorni prima della data degli esami. 	Superato l'esame, il patentino è rilasciato dal Suap, previa verifica dei requisiti morali, e consegnato personalmente al titolare, dopo la firma e l'apposizione della foto e della marca da bollo (secondo valore vigente).              || Ufficio:    AREA 5 – Suap - Sviluppo economico, beni e attività culturali    | Referente:    Daniela Cerini    | Responsabile:    Silvia Bramati    | Indirizzo:    Piazza della Vittoria, 1 - 50012 Bagno a Ripoli    | Tel:    0556390265 - 0556390245    | Fax:    0556390267    | E-mail:     daniela.cerini@comune.bagno-a-ripoli.fi.it - silvia.bramati@comune.bagno-a-ripoli.fi.it     | Orario di apertura:    Cliccare link esterno