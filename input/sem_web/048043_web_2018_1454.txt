| Descrizione | Chi riceve un verbale dalla Polizia Municipale (o da altre forze di Polizia quando indichino il Comune o il Sindaco di Sesto Fiorentino quale autorità competente all’adozione del provvedimento sanzionatorio) per violazioni di leggi, regolamenti e ordinanze diversi dal Codice della Strada, può rivolgersi, per chiarimenti e informazioni, al Front Office della Polizia Municipale, in via Garibaldi, 13.  Tale tipo di violazione si configura ogni qualvolta venga posto in essere un comportamento stabilito come irregolare da norme nazionali, regionali o locali e punito da una sanzione amministrativa pecuniaria. La normativa generale è quella di cui alla Legge n. 689 del 24/11/1981, salvo quanto specificato nella normativa speciale di riferimento.  Il verbale è elevato nei confronti del trasgressore (colui che ha commesso la violazione) e/o dell'obbligato in solido (proprietario, titolare di autorizzazione) se indicato nel verbale, per violazioni relative al commercio su aree pubbliche o private, pubblici esercizi, errato conferimento dei rifiuti, regolamenti e ordinanze comunali ecc..  Entro 30 giorni dalla notifica (verbale pervenuto a casa, ritirato alla posta o alla casa comunale) o contestazione del medesimo, il destinatario dell’atto può inoltrare scritti difensivi e documenti alla competente autorità indicata nel verbale, chiedendo nel contempo di essere ascoltato personalmente. Di seguito alla valutazione degli scritti difensivi ed eventualmente dall'audizione personale, verrà emessa ordinanza di archiviazione nel caso che la competente autorità abbia rilevato una motivazione per l'annullamento del verbale, ovvero, nel caso di conferma del verbale, una ordinanza di ingiunzione di pagamento per un importo compreso tra il minimo e il massimo edittale previsto per tale violazione.        Modalità di pagamento          Il verbale di accertamento  deve essere pagato entro  60 giorni  dalla contestazione o dalla notifica con le modalità indicate nel verbale di stesso che variano secondo la norma violata.  In assenza di pagamento entro 60 giorni e in mancanza di presentazione degli scritti difensivi, l'autorità competente emetterà ordinanza d'ingiunzione di pagamento.   L’ordinanza ingiunzione  emessa deve essere pagata entro  30 giorni  dalla notifica seguendo la modalità di pagamento in essa indicate.  È ammesso avverso l'ordinanza ricorso all'Autorità Giudiziaria competente nei termini di legge.        Riscossione coattiva        Nel caso in cui l'ordinanza ingiunzione non venga pagata nei termini, la somma dovuta viene iscritta a ruolo e recuperata tramite il Concessionario della Riscossione, Equitalia Spa, mediante l'emissione di cartella di pagamento.  In essa viene anche contabilizzata una maggiorazione del 10% per ogni semestre.               | Requisiti del richiedente | Condizione di trasgressore o responsabile in solido con il medesimo         | Tempi |    Per la notifica del verbale     Il verbale di accertamento quando è possibile deve essere contestato immediatamente tanto al trasgressore quanto alla persona obbligata in solido, altrimenti deve essere notificato entro il termine di 90 giorni dalla violazione commessa.        Per il pagamento del verbale     E’ ammesso il pagamento della sanzione indicata nel verbale entro 60 giorni dalla contestazione o dalla notificazione ai sensi dell’art. 16 Legge del 24/11/1981, n. 689. 	                             | Normativa di riferimento |  Legge del 24 novembre 1981, n. 689 “Modifiche al sistema penale” e successive modifiche e integrazioni 	 Legge Regione Toscana del 28 dicembre 2000, n.81, Disposizioni in materia di sanzioni amministrative"              | Reclami ricorsi opposizioni |    Avverso il verbale di accertamento     Entro il termine di  30 giorni  dalla contestazione o dalla notifica del verbale, gli interessati, a norma dell’art. 17 Legge 689/1981, possono presentare scritti difensivi e documenti all’autorità competente indicata sul verbale stesso e possono chiedere di essere sentiti dalla medesima autorità. 	Nel caso di mancato pagamento del verbale senza che siano stati presentati scritti difensivi o nel caso in cui gli scritti difensivi presentati non siano ritenuti fondati, l’Autorità competente emette un’ordinanza ingiunzione ai sensi dell’art. 18 Legge 689/1981, con la quale viene determinato ed ingiunto il pagamento della somma dovuta.        Avverso l’ordinanza ingiunzione     Entro 30 giorni dalla notificazione dell’ordinanza ingiunzione gli interessati possono proporre opposizione davanti al Giudice di Pace del luogo in cui è stata commessa la violazione, salvo le materie previste dai commi 2 e 3 dell’art. 22 bis della Legge 689/1981 per le quali è prevista la competenza del Tribunale. 	Sull’ordinanza ingiunzione notificata è indicata l’autorità giurisdizionale a cui ricorrere.      POTERE SOSTITUTIVO   In caso di inerzia del personale dirigenziale il potere sostitutivo è attribuito al Segretario Generale, in base alla deliberazione del Commissario Straordinario n. 31 del 29 settembre 2015, assunta con i poteri della Giunta.   	                 |          |   Verbali per violazioni diverse dal codice della strada     |   Ufficio:    Servizio Amministrativo – Ufficio Front Office della Polizia Municipale     |   Referente:    Marina Maranci, Saverio Ciancio, Laura Pastorelli     |   Responsabile:    Elisa Pozzi     |   Indirizzo:    via Garibaldi, 13     |   Tel:    0554496543     |   Fax:    0554496540     |   E-mail:    frontoffice.pm@comune.sesto-fiorentino.fi.it protocollo@pec.sesto-fiorentino.net      |   Orario di apertura:    Orario di apertura dello sportello: lunedì e venerdì dalle ore 8:30 alle 13:30 e martedì e giovedì dalle ore 15 alle 17:45; delle risposte telefoniche: martedì e giovedì dalle ore 8:30 alle 13:30 e mercoledì dalle ore 11 alle 14