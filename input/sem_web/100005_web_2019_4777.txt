- La - definizione di gas tossico - sta nell'articolo 1 del Regio Decreto n. 147 del 9 gennaio 1927 : - 'Agli effetti dell'art. 57 del testo unico delle leggi di pubblica sicurezza, approvato con il regio decreto 6 novembre 1926, n. 1848, è considerato gas tossico: - a) qualsiasi sostanza tossica, che si trova allo stato gassoso, o che per essere utilizzata deve passare allo stato di gas o di vapore, e che è adoperata in ragione del suo potere tossico e per scopi inerenti al potere tossico stesso; - b) qualsiasi sostanza tossica, che si trova allo stato gassoso o che per essere utilizzata deve passare allo stato di gas o di vapore, la quale, pure essendo adoperata per scopi diversi da quelli dipendenti dalle sue proprietà tossiche, è riconosciuta pericolosa per la sicurezza ed incolumità pubblica' - .  -   - La normativa internazionale ha assunto una configurazione specifica per la disciplina delle merci pericolose, ciò nonostante il R.D. 147/1927 ha conservato la sua importanza nella vigente regolamentazione nazionale, costituendo - essenziale strumento autorizzativo per l'utilizzo, la custodia, la conservazione ed il trasporto dei gas tossici - . - Un collegamento esplicito alla normativa attuale di matrice europea, almeno per quanto riguarda l'aspetto del - trasporto dei gas tossici - , è stato effettuato dal Decreto Ministeriale 31 luglio 2012, sostituendo il paragrafo II del D.M. 9 maggio 1927, attuativo del regolamento speciale di cui al R.D. n. 147 del 9 gennaio 1927, recante «Norme concernenti i trasporti». - Ferma restando la necessità o meno di acquisire l'apposita licenza, le condizioni di trasporto sono da riferirsi alle seguenti disposizioni normative: - - decreto legislativo 27 gennaio 2010, n. 35, e successive modifiche ed integrazioni, recante 'Attuazione della direttiva 2008/68/CE, relativa al trasporto interno di merci pericolose'; - - decreto del Presidente della Repubblica 6 giugno 2005, n. 134, concernente 'Regolamento recante disciplina per le navi mercantili dei requisiti per l'imbarco, il trasporto e lo sbarco di merci pericolose'; - - i codici dell'Organizzazione internazionale marittima (Codici IMO) applicabili al trasporto per mare; - - decreto dirigenziale 22 novembre 1996, n. 16, della Direzione generale dell'aviazione civile concernente il trasporto aereo delle merci pericolose e successive modificazioni ed integrazioni; - - disposizioni normative emanate dal Ministro delle infrastrutture e trasporti in quanto applicabili; - - altre normative in materia di trasporto in quanto applicabili. -   - Alla data attuale i gas tossici riconosciuti come tali ai sensi del R.D. n. 147/1927 - sono i seguenti: - 1) Acido cianidrico  - 2) Ammoniaca  - 3) Anidride solforosa  - 4) Benzina contenente composti organometallici  - 5) Cianuri di: potassio, sodio, calcio, bario, argento, cadmio, rame e zinco  - 6) Cloro  - 7) Cloropicrina  - 8) Cianogeno: bromuro e cloruro - 9) Etere ciano-carbonico  - 10) Fosgene - 11) Isonitrili  - 12) Ossido di etilene  - 13) Piombo tetraetile  - 14) Solfuro di carbonio  - 15) Idrogeno fosforato  - 16) Bromuro di metile  - 17) Piombo tetrametile  - 18) Solfato di metile  - 19) Cloruro di metile  - 20) Acido fluoridrico  - 21) Trifluoruro di boro  - 22) Metilmercaptano  - 23) Tetraidrotiofene  - 24) Dimetilsolfuro  - 25) Etilisopropilsolfuro  - 26) Etilmercaptano  - 27) Dietilsolfuro. -   - Il normale stato fisico di alcune delle sostanze sopra elencate non è quello gassoso; i cianuri, il bromuro di cianogeno si presentano allo stato solido. Potrebbe apparire paradossale il mantenimento in vigore di una norma (il R.D. 147/1927) che prevede una classificazione di talune sostanze pericolose, mentre si tende ad un'armonizzazione della classificazione delle sostanze chimiche. - Il regolamento europeo 1907/2006/CE, noto come - regolamento REACH -   (acronimo di - 'Registration, Evaluation, Authorisation and restriction of Chemicals' - ovvero 'Registrazione, Valutazione, Autorizzazione e restrizione delle sostanze chimiche'), ha delineato la nuova politica di gestione in ambito comunitario dei prodotti chimici. - Il - GHS - (acronimo di - 'Globally Harmonized System of classification and labelling of chemicals' - , ovvero 'Sistema Globale di Armonizzazione della classificazione ed etichettatura delle sostanze chimiche'), originato dall'Agenda 21 su Ambiente e Sviluppo sostenibile approvata a Rio de Janeiro nel 1992, è alla base del regolamento europeo 1272/2008/CE, noto come - regolamento CLP - (acronimo di - 'Classification, Labelling and Packaging' - , ovvero 'Classificazione, Etichettatura ed Imballaggio'), che include appunto i criteri del sistema GHS nella normativa che disciplina i trasporti delle merci pericolose nell'Unione Europea. - La definizione contenuta nel R.D. 147/1927 si discosta pertanto dall'accezione moderna di gas tossici di cui alla classificazione armonizzata delle sostanze chimiche. - Tuttavia, trattare oggi dei gas tossici di cui al R.D. n. 147/1927 significa esaminare comunque tutte le problematiche che si interfacciano con le sostanze pericolose, indagando aspetti diversi che fanno capo a normative con differenti campi di applicazione, accomunate da una logica di sicurezza.  -   - Si rinvia alla consultazione delle pagine specifiche: - Gas tossici - Autorizzazione all'utilizzo, custodia e conservazione di gas tossici - Gas tossici - Revisione quinquennale patenti abilitazione all'impiego - Gas Tossici - Rilascio patente di abilitazione -   - Data ultima revisione dei contenuti della pagina: 15.07.2019 -