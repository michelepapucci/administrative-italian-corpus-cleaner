| Descrizione | Il Regolamento comunale per l’assegnazione e concessione delle aree ortive denominate “orti sociali” approvato con deliberazione consiliare n. 57/2010  e successivamente modificato con deliberazione n.108/2012 e con deliberazione n. 34/2016,  prevede la pubblicazione da parte dell’Amministrazione Comunale di un Avviso pubblico per la formazione di una graduatoria per l’assegnazione in concessione di orti sociali che conserva la sua efficacia per 5 anni.  Tale graduatoria  viene aggiornata una sola volta al terzo anno di vigenza, a seguito del ricevimento di nuove domande e con priorità, in caso di parità di punteggio, conferita alla domanda anteriore. La graduatoria viene pubblicata tra il 1° e il 15 novembre e vale per le concessioni decorrenti dal 1° gennaio dell’anno successivo.  Il Servizio politiche per la casa, i giovani e le famiglie cura l’istruttoria delle domande ricevute, verificandone la completezza e la regolarità.  La formazione della graduatoria è affidata ad una Commissione nominata  dalla Giunta Comunale, secondo quanto previsto dall’art. 4 del Regolamento.  La graduatoria definitiva e i successivi aggiornamenti vengono pubblicati all’Albo Pretorio on line del Comune per 30 giorni.  La concessione ha durata quinquennale (con decorrenza 1° gennaio dell’anno successivo a quello di pubblicazione del bando), salvo anticipata rinuncia da parte dell’assegnatario o revoca da parte dell’Amministrazione Comunale. Per la concessione dell’orto è previsto il versamento di un canone annuo attualmente fissato in € 80,00, soggetto ad aggiornamento biennale.         | Modalità di richiesta | Le domande di partecipazione devono essere compilate unicamente sui moduli appositamente predisposti dal Comune di Sesto Fiorentino reperibili presso il Servizio Politiche per la casa, i giovani e le famiglie via Barducci n. 2, nei giorni di apertura al pubblico (lunedì e mercoledì ore 10.30-13.30 e giovedì ore 15.00-18.00) e scaricabili dal sito web del Comune di Sesto Fiorentino ( http://www.comune.sesto-fiorentino.fi.it ) entro la scadenza dell’Avviso pubblico.  Le domande potranno essere presentate a mano direttamente al Servizio Politiche per la casa, i giovani e le famiglie  o all’Ufficio Protocollo del Comune di Sesto Fiorentino o spedite a mezzo di raccomandata a.r. riportante nome, cognome e indirizzo del mittente, al seguente indirizzo “Servizio Politiche per la casa, i giovani e le famiglie del Comune di Sesto Fiorentino, via Barducci, 2 - 50019 Sesto Fiorentino”o via PEC ( protocollo@pec.sesto-fiorentino.net ).          | Requisiti del richiedente | a) essere residenti nel Comune di Sesto Fiorentino;  b) aver compiuto i 60 anni d’età;  c) non svolgere alcuna attività lavorativa retributiva;  d) non disporre nel territorio del Comune di Sesto Fiorentino di altri appezzamenti coltivabili, di proprietà o di familiari conviventi, destinati alla coltivazione;  e) essere in grado di provvedere personalmente alla coltivazione dell'appezzamento assegnato         | Tempi | Secondo il Regolamento comunale, viene pubblicato un Avviso pubblico ogni 5 anni che resta aperto per 30 giorni per la presentazione delle domande. Entro 60 giorni dalla scadenza del termine per la presentazione delle domande, la competente Commissione forma la graduatoria degli aventi diritto. Nel terzo anno di vigenza la graduatoria viene aggiornata, dal 1 al 15 novembre                            | Reclami ricorsi opposizioni | In caso di inerzia del personale dirigenziale il potere sostitutivo è attribuito al Segretario Generale, in base alla deliberazione del Commissario Straordinario n. 31 del 29 settembre 2015, assunta con i poteri della Giunta.  Nei confronti del provvedimento finale può essere proposto ricorso al giudice amministrativo entro il termine di decadenza di 60 giorni dalla comunicazione/notificazione, dalla pubblicazione o dalla conoscenza del provvedimento stesso, secondo quanto previsto dal D.Lgs. 2 luglio 2010, n. 104.  In alternativa può essere presentato ricorso al Presidente della Repubblica entro il termine di decadenza di 120 dalla comunicazione/notificazione, dalla pubblicazione o dalla conoscenza del provvedimento stesso, secondo quanto previsto dal D.P.R. 1199/1971.                |          |   Orti sociali     |   Ufficio:    Politiche per la casa, i giovani e le famiglie     |   Referente:    Fatima Brizzi - Marina Nardi - Nicoletta Fracassi - Lorenza Tosi     |   Responsabile:     Stefania Matozzi     |   Indirizzo:     Via Barducci, 2     |   Tel:     0554496306 - 0554496323 - 0554496322 - 05504496307      |   E-mail:    casa@comune.sesto-fiorentino.fi.it      |   Orario di apertura:    Lunedi ore 10:30 - 13:30; Mercoledì ore 10:30 - 13:30; Giovedì ore 15:00 - 18:00