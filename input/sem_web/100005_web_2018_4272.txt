| Che cos'è : Il Comune ha come segno distintivo lo stemma concesso con Decreto del Capo del Governo l'11 luglio 1933, così foggiato: "Di rosso seminato di gigli d'oro, al capo d'Angiò d'azzurro, a tre gigli d'oro fra i denti d'un rastrello di rosso". - Lo stemma comunale non può essere modificato se non per motivi storici legati alla vita della comunità locale. - Il "Regolamento per l'uso dello stemma, del gonfalone comunale e della fascia tricolore" (consultare la sezione "Altre informazioni utili") approvato con Delibera di Consiglio Comunale 97 del 28/10/2010 stabilisce che lo stemma comunale può essere usato solo dal Comune e riprodotto a fianco o sotto l'intestazione "Comune di Prato": - Nella carta intestata del Comune utilizzata per la corrispondenza; - Nei manifesti pubblici ed ordinanze del Comune, esclusi quelli predisposti per obblighi imposti da leggi, regolamenti o ordinanze statali, regionali e provinciali. - Nessun ente pubblico o privato, associazione, comitato o singolo cittadino può fare uso, in qualunque modo, dello stemma civico, né riprodurlo a qualunque titolo, anche se in via occasionale. - Gli enti e associazioni che intendono fare uso dello stemma comunale, devono chiedere ed ottenere specifica autorizzazione da parte dei competenti uffici del Comune. - Nessuna autorizzazione a riprodurre o utilizzare lo stemma comunale può comunque essere rilasciata ove ciò: - Non risponda all'opportunità di identificare o reclamizzare attività o manifestazioni o prodotti che comportino lustro e prestigio per la Comunità locale; - Non risponda all'esigenza di evidenziare un rapporto di promozione o patrocinio o collaborazione tra attività istituzionale del Comune ed il soggetto richiedente. - Al di fuori di questi casi, il Comune pone in essere ogni mezzo di tutela idoneo ad impedire l'uso abusivo dello stemma civico. | Requisiti : A chi è rivolto - Enti pubblici o privati, associazioni, comitati o singoli cittadini che hanno ottenuto il Patrocinio dal Comune di Prato e intendano utilizzare il logo del Comune per stamparlo in volantini e manifesti, possono presentare la richiesta per utilizzare lo stemma. | Come si ottiene : Termini, scadenze, modalità di presentazione della domanda - Una volta ottenuta la lettera di Patrocinio, gli interessati possono presentare domanda per richiedere l'autorizzazione all'uso dello stemma, compilando il Modello presente in "Modulistica" e presentandolo o inviandolo a: - Comune di Prato - Servizio Comunicazione - Piazza del Comune 2 - 59100 Prato - E-mail: - f.lastrucci@comune.prato.it - A chi rivolgersi - Per informazioni: Fabiana Lastrucci - Tel. 0574 1836340 | Note : Segnalazioni e precisazioni - Dettagli interessanti in merito all'efficacia e alla riconoscibilità che deve possedere un marchio al link "Immagine coordinata del Comune di Prato" presente in "Altre informazioni utili". | Modulistica : Richiesta uso stemma comunale | Altre informazioni utili : Regolamento per l'uso dello stemma comunale, del gonfalone comunale e della fascia tricolore - Immagine coordinata del Comune di Prato - Data ultima revisione dei contenuti della pagina: 26.07.2019 -