| Descrizione     FORMAZIONE ELENCO APERTO OPERATORI ECONOMICI PER L'AFFIDAMENTO DI LAVORI IN ECONOMIA AI SENSI DELL'ART. 125 DEL D.LGS. N. 163/2006 E PER PROCEDURE NEGOZIATE AI SENSI ART. 122 D. LGS. N. 163/2006 PER IL BIENNIO 2014-2015       | Modalità di richiesta     Le ditte che intendono iscriversi all'elenco devono compilare l'apposito modulo allegato A, nonché allegare la sotto elencata documentazione, pena il non accoglimento dell'istanza: 	1. certificato della C.C.I.A.A. contenente la dicitura "nulla osta ai fini della legge 31 maggio I965, n. 575"; 	2. per importi pari o inferiori a Euro 150.000: dichiarazione/i sostitutiva/e di cui all'allegato B; 	3. per importi superiori a Euro 150.000: attestazione/i rilasciata/e da società di attestazione (SOA) di cui al d.P.R. 207/2010 e d.P.R. 34/2000' regolarmente autorizzata, in corso di validità per la/e categoria/e e classifica/che di cui alla presente istanza.  L'istanza deve essere sottoscritta dal legale rappresentante dell'impresa interessata; alla stessa deve essere allegata copia fotostatica di un documento di identità del sottoscrittore; l'istanza può essere sottoscritta anche da un procuratore del legale rappresentante e in tal caso va trasmessa la relativa procura.  Gli operatori economici, per essere invitati alle procedure d'appalto, dovranno essere iscritti al Sistema Telematico Acquisti Regionale della Toscana - START. (la procedura di registrazione è accessibile al seguente indirizzo: http://start.e.toscana.it/rtrt/ nella sezione indirizzario fornitori/iscrizione)       | Requisiti del richiedente     Possono presentare istanza di iscrizione tutti quei soggetti, siano essi ditte individuali, società, consorzi, cooperative, ecc., di cui all'art. 34 del D.Lgs. 163/2006, interessati a prestare lavori e in quanto in possesso dei seguenti requisiti: 	1. iscrizione Camera di Commercio; 	2. iscrizione all'Albo delle Società Cooperative (se cooperativa), o iscrizione all'albo regionale delle cooperative sociali in attuazione dell'ari. 9 della legge 381/1991 (se cooperativa sociale); 	3. possesso dei requisiti generali di cui all'art. 38 d.lgs. 163/2006; 	4. inesistenza di cause interdittive previste dall'articolo 10 della legge 31 maggio 1965, n. 575; 	5. applicazione piena e integrale ai propri addetti dei contenuti economico-normativi della contrattazione nazionale del settore e dei contratti integrativi vigenti, con particolare riferimento al rispetto dei salali minimi contrattuali derivanti dalla stessa; 	6. assenza di gravi inadempienze riportate nell'esecuzione di precedenti rapporti contrattuali intrattenuti con l'Amministrazione; 	7. per lavori di importo pari o inferiore a 150.000 Euro il possesso dei requisiti di cui all'art. 90 d.P.R. 207/2010 e dell' art. 28 del d.P.R. 34/2000 (fino al 7 giugno 2012); 	8. per lavori di importo superiore a 150.000 Euro, il possesso di attestazione rilasciata da società di attestazione (SOA) di cui al d.P.R. 207/2010 e d.P:R. 34/2000 (fino al 7 giugno 2012), regolarmente autorizzata e in corso di validità, che documenti la qualificazione in categoria e classifica adeguata ai lavori da assumere.       | Informazioni     L'Amministrazione comunale può avvalersi della procedura negoziata per i lavori previsti dagli artt. 122 e 125 del D. Lgs. 163/2006. 	 	Allo scopo viene istituito un elenco di operatori economici cui ricorrere per la selezione dei soggetti da invitare alle procedure negoziate. 	 	 Gli interessati ad essere invitati alle gare per l'affidamento dei lavori indicati nell'elenco allegato al presente avviso, per il biennio 2014-2015, devono inviare apposita domanda tramite Posta Elettronica Certificata all'ufficio protocollo comunale - 	indirizzo pec: comune.sancascianovp@postacert.toscana.it 	 	 L'affidamento dei lavori avviene secondo le modalità stabilite dai citati artt. 122 e 125 del D.Lgs. 163/2006 anche in relazione ad interventi di importo inferiore ai 100.000,00 Euro che non sono inclusi nell'elenco annuale dei lavori e nel programma triennale. 	 	 L'elenco delle ditte ha validità biennale dal 01/01/2014 al 31/12/2015 e verrà aggiornato trimestralmente; 	 	 Le ditte sono classificate per categorie ed importi. L'iscrizione può essere richiesta per più categorie; 	 	 L'elenco può essere utilizzato per l'affidamento a mezzo procedura negoziata ovvero in economia mediante cottimo fiduciario, preceduta da indagine di mercato o gara ufficiosa;   Accoglimento dell'istanza  	L'elenco è "aperto" per cui non vi sono termini di scadenza per la presentazione delle istanze di iscrizione. 	L'elenco viene aggiornato (con l'inserimento delle nuove iscrizioni) con cadenza trimestrale, il 31 marzo, il 30 giugno, il 30 settembre e il 31 dicembre di ogni anno; le domande presentate entro l'ultimo giorno dei trimestri vengono inserite nell'elenco entro il mese successivo al trimestre di riferimento. 	Qualora la domanda sia accoglibile, ma non completa, è facoltà dell'Amministrazione richiedere integrazioni e/o chiarimenti rispetto all'istanza e/o ai documenti presentati; nella richiesta di integrazione della documentazione l'Amministrazione indicherà i tempi e le modalità di inoltro della integrazione medesima; la mancata osservanza dei tempi o delle modalità di risposta, comporterà la non accoglibilità dell'istanza, senza ulteriore avviso. 	Tutte le domande eventualmente presentate prima della data di pubblicazione del presente avviso, dovranno essere riformulate in conformità alle indicazioni qui contenute e nuovamente inoltrate.   Affidamento  	Per l'affidamento il Responsabile del Procedimento individua le imprese da interpellare con il criterio della rotazione, in relazione alla categoria e all'importo di riferimento, nel rispetto dei principi di non discriminazione, parità di trattamento, proporzionalità e trasparenza. 	L'inclusione dell'impresa nell'elenco non costituisce titolo per pretendere l'affidamento di lavori o servizi e l'Amministrazione comunale non è assolutamente vincolata nei confronti delle ditte stesse.  Il Responsabile del procedimento inerente il presente avviso, della relativa procedura di affidamento e della gestione dell'elenco è il Responsabile del Servizio Lavori Pubblici dr. ing. Massimo Conti.       | Normativa di riferimento     - D.P.R. 207/2010  - D. Lgs. n. 163/2006              || Ufficio:    Amministrativo Lavori Pubblici    | Responsabile:    Grazia Migliorini    | Indirizzo:    Via del Cassero n.19 - piano primo - 50026 - San Casciano in Val di Pesa    | Tel:    055 8256353    | Fax:    055 8256354    | E-mail:     g.migliorini@comune.san-casciano-val-di-pesa.fi.it     | Orario di apertura:    lunedì e giovedì 8.30-12.30 e 16.00-18.30