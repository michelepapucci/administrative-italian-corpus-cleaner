| Descrizione | La promozione della continuità educativa per i bambini* da zero a sei anni, normata nel regolamento attuativo regionale vigente, 41/R/2013, nel nostro territorio è progetto consolidato.  La continuità educativa verticale garantisce un contesto istituzionale in cui il percorso formativo del bambino avviene in modo armonioso: passare da una realtà conosciuta come quella del nido al diverso contesto della scuola dell’infanzia, caratterizzata da peculiarità diverse da quelle sperimentate, è un’esperienza impegnativa per i bambini. Educatori ed insegnanti della fascia di età 0/6, consapevoli del disagio di questo passaggio, lavorano insieme per preparare emotivamente i bambini a lasciare lo spazio conosciuto per ridurre il manifestarsi di insicurezze nel periodo dell’ ambientamento alla scuola dell’infanzia. Il progetto di continuità educativa 0/6 anni ha come scopo quello di favorire il passaggio dei bambini e delle loro famiglie dal Nido d’Infanzia alla Scuola dell’Infanzia, ed è parte integrante del progetto educativo annuale dei due cicli educativi, con alla base il confronto sulle metodologie di lavoro e didattiche relative ai campi di esperienze proposte ai bambini e alle bambine. Gli incontri formativi tra educatori e insegnanti favoriscono e approfondiscono il confronto su tematiche incentrate sui bambini e sulle modalità relazionali con le famiglie.  La logica della continuità educativa richiede la condivisione di una comune cultura pedagogica, di un linguaggio professionale condiviso che si realizza soprattutto attraverso la formazione comune, rivolta a insegnanti ed educatori, attenta alla pedagogia della transizione e dell’interazione, con obiettivi comuni per impostare un progetto che valorizzi la continuità delle buone pratiche fra le due istituzioni educative.  Il progetto di continuità 0/6 anni è formalizzato nella “   Carta della continuità  ” , documento condiviso con tutti i servizi pubblici e privati presenti sul territorio comunale relativi alla fascia di età 0-6 anni e si realizza con precise procedure e modalità che coinvolgono educatrici, insegnanti e genitori dei bambini in passaggio dai servizi per la prima infanzia alle scuole dell’infanzia.  La conoscenza reciproca, l’adozione di un linguaggio pedagogico comune permettono un efficace scambio d’informazioni sui bambini in passaggio - formalizzate nella scheda individuale  di passaggio  condivisa e sottoscritta dai genitori di ciascun bambino - la possibilità di formare sezioni equilibrate, la consapevolezza delle diversità dal punto di vista organizzativo e pedagogico dei due Servizi, in considerazione del potenziamento delle autonomie dei bambini e delle bambine nel loro percorso di crescita.    La scheda curricolare  “di passaggio”  trasmette informazioni sul bambino alle insegnanti del ciclo successivo per iniziare la sua conoscenza prima del suo ingresso alla scuola dell’infanzia e modulare in maniera “pensata”, durante l’ambientamento, strategie pedagogiche già sperimentate nel ciclo educativo già frequentato, per attivare le sue risorse. L’elaborazione della scheda ha portato alla scelta di trasmettere informazioni sulle competenze raggiunte dal bambino e  in divenire,  all’interno del contesto frequentato per “raccontarlo” a chi dovrà proseguire l’azione pedagogica.  Il progetto prevede anche il trascorrere di una giornata “tipo” alla Scuola dell’infanzia per far condividere ai bambini in visita momenti di gioco e di routine caratterizzanti la scuola dell’infanzia..  Nelle varie fasi che caratterizzano il progetto di continuità anche le famiglie, oltre alla condivisione della scheda di passaggio, partecipano alla sua realizzazione attraverso colloqui individuali, eventuali  laboratori del fare  e con l’impegno, il giorno della visita alla scuola dell’infanzia dei loro bambini/e, di accompagnarli e riprenderli dopo il pranzo, per condividere insieme l’emozione e la concretezza di un’esperienza futura.  Annualmente, in genere nel mese di dicembre, nel primo incontro di Coordinamento territoriale 0/6 per la progettazione della continuità educativa per l’anno educativo in corso, i referenti dei servizi individuano  il focus area di interesse comune  da utilizzare come strumento di passaggio. Negli anni è stato spesso utilizzato il tema della narrazione, un importante “spazio” di esperienza educativa in cui sono coinvolte le intelligenze personali e affettive e l’esperienza di comunicazione. La narrazione ha lo straordinario potere di arricchire la vita interiore del bambino, aiutandolo ad affrontare i problemi emotivi e psicologici legati al suo sviluppo. Una volta scelto un testo significativo per questa fascia di età, educatori e insegnanti lavorano insieme condividendo una formazione congiunta per realizzare uno strumento di passaggio “pensato”  e conosciuto dai bambini per valorizzare le loro risorse interiori e le loro capacità al momento dell’ambientamento alla scuola dell’infanzia, che  andrà ad arricchire il patrimonio comune di materiali e strumenti costruiti negli anni da educatori e insegnanti e che i bambini ritroveranno passando dal Nido d’infanzia alla Scuola dell’Infanzia.      Schede trasmesse dai servizi per la prima infanzia alle scuole dell’infanzia del territorio:         				  anno educativo  			 			 				  numero schede trasmesse  			 			 				  Numero  iscritti alle scuole dell’infanzia  			 			 				   				  % schede    su   numero totale iscritti  				   			 		   				  2007/2008  			 			 				       				 148   solo servizi 0/3 comunali 				   			 			 				 1274 bambini 			 			 				  11,6%  			 		   				  2008/2009  			 			 				   				 252  servizi 0/3 comunali e privati 				   			 			 				 1285 bambini 			 			 				  19,6%  			 		   				  2009/2010  			 			 				   				 274  servizi 0/3 comunali e privati 				   			 			 				 1263 bambini 			 			 				  21,6%  			 		   				  2010/2011  			 			 				   				 248  servizi 0/3 comunali e privati 				   			 			 				 1284 bambini 			 			 				  19,3%  			 		   				  2011/2012  			 			 				   				 188   servizi 0/3 comunali e privati 				   			 			 				 1306 bambini 			 			 				  14,4%  			 		   				  2012/2013  			 			 				   				 221  servizi 0/3 comunali e privati 				   			 			 				 1292 bambini 			 			 				  17,1%  			 		   				  2013/2014  			 			 				   				 208  servizi 0/3 comunali e privati 				   			 			 				 1263 bambini 			 			 				  16,5%  			 		   				  2014/2015  			 			 				   				 276  servizi 0/3 comunali e privati 				   			 			 				 1175 bambini 			 			 				  23,4%  			 		        *con il termine bambini si intendono le bambine/i bambini                                    |          |   Progetto continuità educativa 0/6 anni     |   Ufficio:    Servizi Educativi all'Infanzia     |   Referente:     Claudia Bianchi, Silvia Benini, Mauro Landi, Caterina Penna     |   Responsabile:    Rossella Lanni     |   Indirizzo:    Via Gramsci, 282 - 50019 Sesto Fiorentino -      |   Tel:     0554496609 -0554496611 - 0554496630 - 0554496632 - 0554496610     |   E-mail:    asilinido@comune.sesto-fiorentino.fi.it.     |   Orario di apertura:    Lunedì ore 8.30-13.30; Martedì ore 15.00-18.00; Mercoledì ore 8.30-13.30; Giovedì ore 15.00-18.00.