- 26.06.2020 - PAGINA IN AGGIORNAMENTO - 19.03.2020 - La validità dei documenti di identità rilasciati da amministrazioni pubbliche (carta d'identità, patente, passaporto), scaduti o con scadenza successiva al - 17 marzo 2020 - , data entrata in vigore del DPCM #CuraItalia, è  - prorogata al 31 agosto 2020 - . La validità ai fini dell'espatrio resta limitata alla data di scadenza indicata nel documento. - Art. 104 del Decreto legge 18 del 17.03.2020 | Che cos'è : La patente di guida per autoveicoli è rilasciata dall'Ufficio Provinciale della Motorizzazione Civile. è possibile sostenere gli esami anche in una provincia diversa da quella di residenza. è obbligatorio, però, sostenere tutti gli esami presso un unico ufficio provinciale. - Dal 19 gennaio 2013 sono entrate in vigore le - Nuove norme sulle patenti di guida - introdotte con il D.Lgs. 59/2011, che ha recepito la direttiva europea 2006/126/CE. Le principali novità per i cittadini sono l'introduzione di - 15 diverse e separate categorie di patenti - (in " - Allegati e documenti - " il file con tutte le categorie). | Come si ottiene : Termini, scadenze, modalità di presentazione della domanda - Rilascio - Per ottenere la patente è necessario sottoporsi ad una - visita medica - di controllo che viene effettuata presso: - Aci - Scuole guida - Certificazioni medico legali -   - dell'Ausl  - Se la visita medica viene effettuata alla USL. L' - appuntamento - si prende: - presso tutti i CUP territoriali e presidi distrettuali - ; - farmacie pubbliche e private - . - Occorre, inoltre, presentare domanda all' - Ufficio Provinciale della Motorizzazione Civile - . Il rilascio della patente si ottiene superando un esame di teoria ed una prova pratica. In caso di esito positivo la patente viene rilasciata immediatamente. -   - Rinnovo - La patente B deve essere rinnovata ogni 10 anni per le persone con meno di 50 anni; ogni 5 anni per le persone dai 50 ai 70 anni; ogni 3 anni per gli ultrasettantenni. - La visita medica per il rinnovo - non può - essere effettuata alla USL - . - Per chi - non è affetto da patologie: - la patente può essere rinnovata presso le Scuole guida e l'ACI. - Se la visita ha esito positivo, il medico rilascia il certificato medico all'interessato e invia comunicazione all'Ufficio della Motorizzazione civile. La Motorizzazione invierà un nuovo duplicato e la vecchia patente dovrà essere distrutta dall'interessato. Per avere informazioni sullo stato della pratica è possibile chiamare il numero verde 800 232 323. - Per gli ottantenni : è sufficiente, se si è in buona salute, il certificato di idoneità del medico. - Per i diabetici: - 4-6 mesi  prima della scadenza della patente, occorre contattare la struttura di - Diabetologia (ex Misericordia e Dolce via Cavour 87 - Prato) - e saranno fornite tutte le informazioni necessarie. La Segreteria della struttura è aperta al pubblico da lunedì al venerdì dalle 8.00 alle 13.00 - Per info telefoniche  Tel. 0574 807587 da lunedì a venerdì dalle ore 11.00 alle ore 13.00.  -   - Cambio residenza - L'interessato, al momento della denuncia di variazione di residenza, compila un modulo che verrà trasmesso alla Motorizzazione Civile direttamente dall'Ufficio Anagrafe. - La Motorizzazione invia per posta a casa del richiedente il tagliando adesivo con il nuovo indirizzo da apporre sul libretto di circolazione dell'auto di proprietà. - Per avere informazioni sullo stato della pratica è possibile chiamare il numero verde 800 232 323. -   - Furto/smarrimento - Entro 48 ore dalla constatazione di furto/smarrimento bisogna presentare denuncia presso l'autorità di Pubblica Sicurezza. Al momento della denuncia viene rilasciato un permesso provvisorio di guida e viene verificato se il duplicato della patente può essere richiesto direttamente dalle forze dell'ordine. - In questo caso basta presentare 2 foto recenti formato tessera e un documento valido di identità. Il duplicato della patente verrà inviato per posta a casa dell'interessato. - Se il duplicato della patente non può essere richiesto attraverso le forze dell'ordine ci si deve rivolgere alla Motorizzazione Civile. -   - Deterioramento - La patente è considerata deteriorata quando sono illeggibili il numero del documento o i dati anagrafici o la data di scadenza o la foto del titolare. In questi casi il duplicato deve essere richiesto direttamente presso l'Ufficio Provinciale della Motorizzazione Civile. -   - Patenti speciali e patenti ritirate - Per il rilascio, il rinnovo, la revisione delle - patenti di guida di categoria speciale - (per persone affette da patologie organiche o invalidanti ai fini della guida) e per la visita in caso sia stata ritirata la patente è necessario rivolgersi alla Commissione medica Locale (CML) presso la Asl. - Per prenotare la visita è necessario presentare la seguente documentazione: - Documento d'identità valido; - Patente di guida (se non ritirata); - Ordinanza della Prefettura o Ministero delle Infrastrutture (quando la patente è sospesa o ritirata). - Per prenotare la visita occorre prendere un appuntamento all'apposito ufficio presso il Centro socio sanitario Giovannini, edificio  E. Per tutti i recapiti, per prenotare, disdire o rimandare un appuntamento, e anche per la visita, e per maggiori informazioni sulle patenti speciali consulta la pagina dell'Ausl Toscana centro " - Patenti speciali - " . Nota bene: Lo sportello prenotazioni e dove si effettua la visita collegiale è al Centro Socio Sanitario Giovannini, presidio E. | Allegati e documenti : Categorie patenti in formato .pdf - (178 kB) | Altre informazioni utili : Patenti, mezzi e abilitazioni dal sito del Ministero dei trasporti - Come funziona la patente a punti - Certificazioni Medico Legali - Azienda Usl Toscana centro - Patenti speciali - Azienda Usl Toscana centro - Rinnovo, cambio di residenza, perdita dei documenti o della targa dal sito del Ministero dei Trasporti - Il portale dell'automobilista - Data ultima revisione dei contenuti della pagina: 26.06.2020 -