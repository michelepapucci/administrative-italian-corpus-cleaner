| Descrizione      È   accompagnatore turistico chi, per professione, accompagna singole persone o gruppi durante viaggi attraverso il territorio nazionale o estero per curare l'attuazione dei programmi di viaggio e assicurare i necessari servizi di assistenza per tutta la sua durata, fornendo significative informazioni di interesse turistico sulle zone di transito, al di fuori dell'àmbito di competenza delle guide turistiche.        | Modalità di richiesta     Per l'esercizio della professione di accompagnatore turistico, è necessario presentare al Comune di residenza una denuncia di inizio attività, ai sensi dell'articolo 58 e seguenti della Legge Regionale n. 9/1995, attestante l'esistenza dei presupposti e dei requisiti di legge.  Ai sensi della Legge Regionale n. 42/2000, gli interessati devono presentare Dichiarazione di Inizio di Attività ai sensi dell'art. 19 della Legge n. 241/90 sugli appositi modelli predisposti dal Comune scaricabili in allegato da questa pagina oppure in distribuzione presso l'Ufficio Commercio e presso l'Ufficio Relazioni con il Pubblico (Urp), in orario di apertura.  Tutti coloro che già sono in possesso delle credenziali di identificazione possono usare il "Servizio on line" per la compilazione del modello.       | Requisiti del richiedente      Occorrono i seguenti requisiti per l'esercizio della professione di accompagnatore turistico:   	 cittadini italiani o di altri stati membri dell'Unione Europea non residenti in Toscana che risultano autorizzati all'esercizio della professione ai sensi della legilazione dello Stato di appartenenza o della legislazione regionale in materia 	 possesso di titolo di studio o di formazione professionale o di idoneità compreso fra quelli indicati al successivo capoverso 	 assenza di condanne penali che comportino l'interdizione, anche temporanea, dall'esercizio della professione, salvo che non sia intervenuta la riabilitazione   Per lo svolgimento dell'attività di accompagnatore turistico, è richiesto il possesso di uno dei seguenti  titoli di studio :  	 diploma di maturità di istituto tecnico o professionale per il turismo 	 diploma di liceo linguistico 	 diploma di laurea in economia e gestione dei servizi turistici 	 diploma di laurea in lingue 	 diploma di istituto superiore per interpreti e traduttori 	 diploma di laurea in lettere   In alternativa, per l'attività di accompagnatore turistico, è richiesto il possesso del relativo attestato di qualifica, riconosciuto ai sensi delle legislazioni regionali vigenti.       | Documentazione da presentare     Occorre presentare la seguente documentazione:  	 stampato dell'autodichiarazione in duplice copia (una copia rimane all'interessato in sostituzione del titolo autorizzativo) 	 copia del certificato di abilitazione professionale o notizia di esso 	 2 fotografie (una delle quali servirà per il rilascio di un tesserino di riconoscimento)           | Iter procedura     Accertata l'esistenza dei presupposti e requisiti di legge, il Comune, ai fini della tutela dell'utente, rilascia una tessera di riconoscimento con fotografia. 	           | Informazioni     Non sono soggetti all'ottenimento dell'autorizzazione i dipendenti delle agenzie di viaggio nell'esercizio della propria attività lavorativa.  In caso di cambiamento di residenza, il Comune che abbia ricevuto la denuncia di inizio di attività trasferisce gli atti al nuovo Comune di residenza.  L'accompagnatore turistico è tenuto a comunicare al Comune di residenza l'eventuale cessazione della propria attività.   La firma  sulla dichiarazione o sulla domanda  non deve più essere autenticata , ma può essere effettuata secondo le seguenti modalità:  	 al momento della presentazione della richiesta con documento di riconoscimento valido, con accertamento di identità da parte dell'impiegato che la riceve 	 in un qualunque altro momento e luogo, allegando in questo caso fotocopia fronte retro di un documento di identità valido   In allegato l'elenco degli accompagnatori turistici.       | Normativa di riferimento     - Legge Regionale n. 9/1995 artt. 58 e seguenti 	- Legge Regionale n. 42/2000 	- Legge n. 241/90 art. 19                 || Ufficio:    AREA 5 – Suap - Sviluppo economico, beni e attività culturali    | Referente:    Silvia Meli    | Responsabile:    Silvia Bramati    | Indirizzo:    Piazza della Vittoria, 1 - 50012 Bagno a Ripoli    | Tel:    055 6390246 - 055 6390245    | Fax:    055 6390267    | E-mail:     silvia.meli@comune.bagno-a-ripoli.fi.it - silvia.bramati@comune.bagno-a-ripoli.fi.it     | Orario di apertura:    Clicca su link esterno