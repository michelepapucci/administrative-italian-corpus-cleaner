- 30.06.2020 - Pagina in aggiornamento | Che cos'è : La tessera sanitaria - Carta nazionale dei servizi (TS-CNS) è gratuita, è un documento personale ed ha le seguenti funzioni: - tessera sanitaria nazionale; - tessera europea di assicurazione malattia (Team), che sostituisce il modello E-111 e garantisce l'assistenza sanitaria nell'Unione Europea e in Norvegia, Islanda, Liechtenstein e Svizzera, secondo le normative dei singoli Paesi; - tesserino del codice fiscale. - La Carta Sanitaria Elettronica - viene spedita a tutti i cittadini -  assistiti dal Servizio Sanitario Regionale della Toscana. - Per utilizzare la tessera - è necessaria l'attivazione - (vedi sezione - Come si ottiene - ). Dopo l'attivazione verrà rilasciato un codice PIN che consentirà, inserendo la carta in un apposito lettore, di accedere ai servizi on-line della Regione Toscana e degli altri enti della Pubblica Amministrazione, tra cui il pagamento del bollo auto, la consultazione e l'autocertificazione della posizione economica per la definizione del ticket sanitario, il ritiro del modello CUD sul sito di Inps, stampa del libretto vaccinale e stampa dell'attestato vaccinale scolastico. - Attenzione: - da dicembre 2017 non è più possibile acquistare i lettori per la Carta sanitaria elettronica presso le strutture Asl o all'Urp Multiente. Maggiori informazioni sul sito della Regione Toscana,  - Produttori e distributori di lettori smart card - . - Il fascicolo Sanitario Elettronico - è una raccolta in formato digitale delle informazioni e dei documenti clinici relativi alle prestazioni sanitarie erogate dal Servizio Sanitario Regionale Toscano. In particolare, nel fascicolo sono riportati le informazioni sui ricoveri, sulle analisi di laboratorio effettuate, sugli accessi al Pronto soccorso, sui farmaci prescritti. Nel fascicolo elettronico è possibile visualizzare e stampare i referti di laboratorio e le ricette mediche. I dati contenuti nel Fascicolo sono mantenuti protetti e riservati, nel pieno rispetto della privacy. Solo il titolare potrà decidere di condividerli (ad esempio con il medico di famiglia, che potrà così ricevere informazioni utili per le necessità di diagnosi e cura). - Il fascicolo sanitario elettronico è consultabile alla pagina - Servizi Toscana -  sul sito della Regione.  - Per accedere al fascicolo sanitario elettronico, si possono usare oltre alla carta sanitaria (TS-CNS) le  - credenziali SPID -  con livello di sicurezza SPID 2. - Dal 1° giugno 2019 con la tessera sanitaria è possibile acquistare prodotti senza glutine per celiaci. Tutte le informazioni sulla - pagina della Regione Toscana - . | Come si ottiene : Termini, scadenze, modalità di presentazione della domanda - E' possibile attivare la Tessera Sanitaria recandosi presso: - Sportelli dedicati e farmacie - ; - Urp Multiente - . - Occorre essere muniti di documento d'identità valido e Tessera da attivare. - In alternativa è possibile effettuare l'attivazione online collegandosi al sito web - www.regione.toscana.it/cartasanitaria - Ulteriori informazioni su dove richiedere il duplicato in caso di smarrimento o richiedere il codice PIN al sito dell' - Azienda usl/carta sanitaria elettronica - . - A chi rivolgersi - Agenzia delle Entrate - Ufficio territoriale - Azienda USL Toscana centro - Urp Multiente | Note : Segnalazioni e precisazioni - Il Fascicolo sanitario, se già attivato, resta valido anche se la vecchia tessera è scaduta. - Sono disponibili due nuovi servizi sanitari online in materia di vaccinazioni, accessibili con la Tessera Sanitaria: - stampa del libretto vaccinale - e - stampa dell'attestato vaccinale scolastico - . La stampa del proprio libretto vaccinale, in formato pdf, fornisce il dettaglio delle vaccinazioni effettuate dal cittadino e presenti sul Sistema Informativo Regionale. La stampa dell'attestato vaccinale scolastico (ai fini della Legge 119 del 31 luglio 2017 e al relativo obbligo vaccinale per l'iscrizione scolastica) fornisce un pdf dello specifico attestato o, in alternativa, un promemoria contenente le vaccinazioni non risultanti sul sistema regionale e l'invito a presentarsi presso il proprio centro vaccinale o il proprio pediatra per le verifiche e le azioni del caso. | Altre informazioni utili : Articolazioni e presidi territoriali (ex Distretti socio-sanitari) della Provincia di Prato - Carta Sanitaria Elettronica - Regione Toscana (link esterno alla rete civica) - Carta sanitaria elettronica - Azienda Usl Toscana Centro - Farmacie nel territorio pratese: recapiti e turni di apertura - Progetto Tessera Sanitaria - Data ultima revisione dei contenuti della pagina: 30.06.2020 -