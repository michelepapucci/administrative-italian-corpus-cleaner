| Descrizione | IMPOSTA DI SOGGIORNO         | Requisiti del richiedente |  ATTENZIONE:  a partire dal 1/03/2019 sarà attiva la procedura telematica per la comunicazione delle locazioni turistiche sul sito web della Regione Toscana al seguente link:    http://www.regione.toscana.it/-/comunicazione-locazioni-turistiche   	       Decorrenza  	 	L'imposta di soggiorno della città di Fiesole (in vigore dal 1 gennaio 2012) è stata istituita con delibera del Consiglio Comunale n.82 del 29/11/2011 poi modificato con delibera di Consiglio n. 61 del Consiglio comunale del 28/09/2017. 	 	 	 Come Funziona  	 	L'imposta di soggiorno è istituita in base alle disposizioni previste dall'art.4 del Decreto Legislativo 14 marzo 2011 n. 23. 	 	Il relativo gettito è destinato a finanziare gli interventi, previsti nel bilancio di previsione del Comune di Fiesole, per il turismo, la manutenzione, fruizione e recupero dei beni culturali ed ambientali, nonché i servizi pubblici locali. 	 	L'imposta è corrisposta per ogni pernottamento (ovvero a persona per notte) nelle strutture ricettive ubicate nel territorio del comune di Fiesole fino ad un massimo di 10 giorni di permanenza consecutiva presso la stessa struttura ricettiva. A decorrere dall'11esimo giorno di permanenza consecutiva nella stessa struttura ricettiva l'imposta non è dovuta.  Sono esenti dall'imposta i bambini fino al dodicesimo anno di età già compiuto.         | Iter procedura | Di seguito si offre una video guida per la counicazione delle locazioni turistiche e la procedura per il pagamento dell'imposta di soggiorno      https://www.youtube.com/watch?v=0mKe_cfeF3s              | Costi |  Chi deve pagare  	 	L'imposta è dovuta da ogni soggetto non residente nel Comune di Fiesole per ogni pernottamento nelle strutture ricettive situate nel territorio del Comune di Fiesole. 	 	 Esenzioni  	 	Sono esenti i bambini fino al dodicesimo anno di età già compiuto. 	 	 Quanto si paga  	 	La misura dell'imposta è graduata e commisurata con riferimento alla tipologia delle strutture ricettive definita dalla normativa regionale, che tiene conto delle caratteristiche e dei servizi offerti dalle medesime. Per gli alberghi, i campeggi, i residence e gli agriturismi la misura è definita in rapporto alla loro classificazione articolata. Le misure d'imposta approvate sono rappresentate nell'apposita tabella "misure dell'imposta di soggiorno" della sottostante sezione "Allegati" o reperibili al seguente link: 	 http://centroservizi.lineacomune.it/immagini/images/IMPOSTASOGGIORNO/fiesole/tariffario.pdf 	 	Riguardo l'importo dell'imposta dovuta, il gestore della struttura può emettere una semplice ricevuta nominativa al cliente (conservandone la copia come di regola), oppure inserire il relativo importo in fattura indicandolo come "operazione fuori campo I.V.A" 	 	 Modalità di pagamento  	 	Il gestore della struttura ricettiva effettuerà il versamento al Comune di Fiesole dell'imposta di soggiorno dovuta, entro 15 giorni dalla fine di ciascun mese, con le seguenti modalità: 	pagamento tramite bonifico bancario sul conto IBAN: IT63B0306937842000100000111  intestato a "COMUNE DI FIESOLE - IMPOSTA DI SOGGIORNO" 	pagamento mediante bollettino di C/C postale n. 24810509 intestato a "TESORERIA COMUNE DI FIESOLE - IMPOSTA DI SOGGIORNO" 	con versamento diretto da effettuarsi presso gli sportelli della Tesoreria Comunale (Cassa di Risparmio di Firenze - Agenzia di Fiesole presso Piazza Garibaldi, Fiesole. 	mediante le procedure di pagamento on-line disponibili al seguente sito: http://centroservizi.lineacomune.it/portal/page/portal/MULTIPORTALE/FIESOLE/IMPOSTASOGGIORNO/4         | Modalità di fruizione |  Obblighi dei gestori delle strutture ricettive  	I gestori delle strutture ricettive ubicate nel Comune di Fiesole sono tenuti ad informare, in appositi spazi, i propri ospiti dell'applicazione, dell'entità e dell'esenzione dell'imposta di soggiorno. Essi hanno l'obbligo di dichiarare mensilmente all'Ente, entro quindici giorni del mese successivo, il numero di coloro che hanno pernottato presso la propria struttura nel corso del mese, il relativo periodo di permanenza, l'imposta dovuta e gli estremi del versamento della medesima, nonché eventuali ulteriori informazioni utili ai fini del computo della stessa. Tale obbligo è esteso anche in assenza di pernottamenti ad eccezione dei periodi di chiusura precedentemente comunicati. 	I gestori delle strutture ricettive sono tenuti ad esibire e rilasciare atti e documenti comprovanti le dichiarazioni rese, l'imposta applicata ed i versamenti effettuati al Comune. 	 	La dichiarazione è effettuata sulla base della modulistica predisposta dal Comune ed è trasmessa al medesimo, di norma per via telematica, collegandosi all'indirizzo: 	 	http://centroservizi.lineacomune.it/portal/page/portal/MULTIPORTALE/FIESOLE/IMPOSTASOGGIORNO/ 	 	Le dichiarazioni di esenzione dovranno essere conservate dal gestore per cinque anni al fine di rendere possibili i controlli tributari.          | Informazioni | Ufficio Turismo: Piazza Mino 26, tel. 055 5961282, martedì ore 8:30 - 12:30 ed il giovedì 8:30 - 12.30/ 14:30 - 17:30. 	Ufficio Entrate: Piazza Mino 26,  martedì ore 8:30 - 12:30 ed il giovedì 8:30 - 12:30 e dalle 14:30 alle 17:30. 	Call Center del Comune di Fiesole 055 055 	Rete Civica del Comune di Fiesole www.comune.fiesole.fi.it, nell'apposita sezione riservata all'imposta di soggiorno, ove saranno reperibili la delibera istitutiva dell'imposta ed il relativo regolamento. 	Tramite email: v.barabuffi@comune.fiesole.fi.it                            | Avvertenze | Sono state introdotte nuove sanzioni relative al pagamento tardivo, alle mancate dichiarazioni o alle 	dichiarazioni mendaci. Per conoscerne le tempistiche e l'entità si invitano i proprietari o i gestori delle strutture ricettive a consultare il nuovo regolamento dell'imposta di soggiorno (art.10)                 |          |   Imposta di soggiorno     |   Ufficio:    Servizi Culturali e Turismo     |   Referente:    Dott.ssa Valentina Barabuffi     |   Responsabile:    Dott.ssa Patrizia Pasco     |   Indirizzo:    Piazza Mino 26     |   Tel:    055055     |   Fax:    0555961277     |   E-mail:    v.barabuffi@comune.fiesole.fi.it     |   Orario di apertura:    martedì 8.30-12.30; giovedì 8.30-12.30 e 14.30-17.30