- 07.07.2020 - PAGINA IN AGGIORNAMENTO - In caso di sostituzione della caldaia sono previsti più tipologie di incentivi ai quali è possibile accedere.  - In alternativa alle - Detrazioni fiscali per interventi di risparmio energetico -  su edifici esistenti riscaldati, dal 2012 è in vigore il  - Conto Termico 2.0 -  un meccanismo che prevede, per interventi impiantistici (installazione di pompe di calore, installazione di generatori a biomassa e installazione di collettori solari termici), la possibilità di ottenere un incentivo in forma di liquidità monetaria e calcolato secondo un meccanismo predefinito.  - I due sistemi sono tra loro opzionali e non sono cumulabili. -   | Il Conto termico (CT) 2.0 : Questo sistema di incentivo prevede il riconoscimento di una liquidità a fronte della realizzazione di determinati interventi. Diversamente dalle detrazioni fiscali, non richiede che il fruitore abbia un reddito, ossia paghi le tasse in modo da poter fruire della detrazione. -   - Gli interventi per i quali il privato può fruire dell'incentivo, sono esclusivamente gli impianti di piccole dimensioni per la produzione termica e gli interventi per il risparmio energetico: - pompe di calore - Sostituzione di impianti di climatizzazione invernale esistenti con impianti di climatizzazione invernale, anche combinati per la produzione di acqua calda sanitaria, dotati di pompe di calore; - Caldaie e stufe a biomassa - Sostituzione di impianti di climatizzazione invernale esistenti o di riscaldamento delle serre e dei fabbricati rurali esistenti con impianti di climatizzazione invernale dotati di generatore di calore alimentato da biomassa; - Solare Termico - Installazione di impianti solari termici per la produzione di acqua calda sanitaria e/o ad integrazione dell'impianto di climatizzazione invernale, anche abbinati a sistemi di solar cooling, per la produzione di energia termica per processi produttivi o immissione in reti di teleriscaldamento e raffreddamento; - scaldacqua a pompa di calore - Sostituzione di scaldacqua elettrici con scaldacqua a pompa di calore; - Impianti  ibridi a pompa di calore - Sostituzione di impianti di climatizzazione invernale esistenti con sistemi ibridi a pompa di calore. -   - L'entità dell'incentivo non dipende dal valore della spesa sostenuta per gli interventi, ma da vari parametri in generale legati alla quantità di energia rinnovabile che l'impianto installato è in grado di produrre. - Tutto il meccanismo del CT 2.0 viene gestito dal Gestore dei Servizi Energetici (GSE) e la  - procedura -  di richiesta dell'incentivo deve essere  - gestita -   - online -  attraverso l'iscrizione dell'utente nell' - area clienti del Conto Termico - del sito di GSE e la compilazione di un  - format online -  con alcune informazioni di carattere anagrafico e riferite all'immobile oggetto di intervento. - Sulla stessa piattaforma è necessario caricare i documenti tecnici riferiti all'intervento, oltre alle copie delle fatture e dei bonifici di pagamento effettuati. -  La procedura deve essere gestita  - entro 60 giorni -  dalla data di fine dei lavori o di realizzazione dell'intervento. -   - Per maggiori informazioni sul Conto Energia Termico: - consultare il  - Portale dell'Energia -  del Comune di Prato - vedi entrare nel sito del  - Conto Termico -   - del sito GSE (Gestore servizi energetici)  | Altre informazioni utili : Detrazioni fiscali per interventi di risparmio energetico - Data ultima revisione dei contenuti della pagina: 07.07.2020 -