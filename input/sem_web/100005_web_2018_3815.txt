| Che cos'è : La nomina dei Presidenti di seggio, individuati tra le persone iscritte nell'apposito Albo, viene effettuata dal Presidente della Corte d'Appello di Firenze e recapitata a domicilio da un messo notificatore. - Coloro che vengono nominati hanno l'obbligo di assolvere l'incarico; nel caso che il Presidente nominato si rifiuti, senza giustificato motivo, o non si trovi presente all'atto dell'insediamento del seggio, si applicano nei suoi confronti le previste sanzioni penali. - Il Presidente di seggio è considerato, per ogni effetto di legge, pubblico ufficiale durante l'esercizio delle sue funzioni. - Compiti e funzioni del Presidente di seggio - Nomina il segretario di seggio elettorale - ; - riceve dall'Ufficio elettorale tutto il materiale occorrente per la votazione (bollo della Sezione, elenco degli elettori, manifesti contenenti i nominativi dei candidati, verbali di nomina degli scrutatori, designazioni dei rappresentanti di lista, schede elettorali, matite copiative, urne, etc.) - costituisce l'Ufficio elettorale di Sezione, chiamando a farne parte gli scrutatori nominati ed il segretario, da lui stesso designato; - sceglie lo scrutatore che assolve anche la funzione di vicepresidente; - accredita i rappresentanti di lista eventualmente nominati presso il seggio; - sovrintende e garantisce la regolarità di tutte le operazioni compiute dall'Ufficio elettorale di Sezione; - può disporre degli agenti della Forza pubblica e delle Forze armate in caso di disordini durante le operazioni elettorali; - decide (sentito il parere degli scrutatori) sopra tutte le difficoltà e gli incidenti che siano sollevati intorno alle operazioni della sezione, e sui reclami, anche orali, e le proteste che gli vengono presentati; - durante le operazioni di scrutinio, si esprime sull'attribuzione dei voti e delle preferenze; - è responsabile della consegna al Sindaco dei plichi contenente i documenti e gli atti relativi alle operazioni elettorali della propria Sezione. - Durante lo spostamento del materiale elettorale dal seggio all'edificio indicato e gestito dall'Ufficio elettorale del Comune, il presidente può essere scortato dalla Forza Pubblica che al contempo garantisce da furti e sostituzioni delle schede scrutinate, e vigila l'operato dei pubblici ufficiali del seggio (presidente e segretario). - La Forza Pubblica è composta da Carabinieri, Guardia di Finanza, Vigili Urbani o altro personale militare che risiede presso il seggio durante le elezioni. - Altre competenze di maggior dettaglio contenute nella guida per i Presidenti di Seggio che il Ministero dell'Interno consegna insieme al materiale elettorale, sono: - timbra le schede elettorali in sede di costituzione del seggio (il giorno precedente alle elezioni); - sigilla con nastro adesivo porte e finestre dell'aula elettorale durante la chiusura serale del seggio, dal giorno precedente alle elezioni sino allo scrutinio; - garantisce una presenza di almeno tre persone nel seggio per tutta la durata dell'ufficio elettorale, delle quali una è il Presidente stesso oppure il vice; - consegna le schede all'elettore, le imbuca nell'urna; - in fase di spoglio elettorale, apre le schede e decide se sono valide, bianche o nulle. La decisione spetta al solo Presidente, sentiti gli scrutatori, il segretario e i rappresentanti di lista presenti, ma senza una loro votazione in merito a schede bianche o nulle. Eventuali contestazioni di componenti del seggio o dei rappresentanti di lista sono riportate a verbale. - L'ufficio Elettorale rilascia al Presidente il libretto delle istruzioni per la conduzione della propria sezione elettorale che è anche consultabile sul - sito del Ministero dell'Interno - . - Normativa di riferimento: legge n. 53 del 21/03/1990; DPR 16/5/1960 n. 570; DPR 30/03/1957 n. 361 | Requisiti : A chi è rivolto - Per poter essere nominati Presidenti di seggio occorre presentare  - domanda di iscrizione all'Albo dei Presidenti di seggio - .  | Come si ottiene : Termini, scadenze, modalità di presentazione della domanda - Entro il ventesimo giorno precedente la consultazione elettorale o referendaria, il Presidente della Corte d'Appello trasmette al Responsabile dell'Ufficio Elettorale l'elenco delle persone nominate Presidente di seggio. - L'Ufficio Elettorale provvede, poi, a notificare la nomina ai diretti interessati tramite i messi notificatori del Comune. - Se il Presidente nominato non può esercitare l'incarico per grave impedimento, deve informare immediatamente l'Ufficio Elettorale, compilando il modulo di rinuncia, allegando la fotocopia del proprio documento e restituendo il foglio della nomina che potrà consegnare di persona, tramite altri o inviare per e-mail. - Costi e modalità di pagamento - Nessun costo. - A chi rivolgersi - Ufficio elettorale. | Responsabile del Procedimento : Simona Barbara - Fraschini - Email: - s.fraschini@comune.prato.it - Telefono: 0574 1835142 | Modulistica : Modulo di rinuncia alla nomina di presidente di seggio | Altre informazioni utili : Nomina a segretario di seggio elettorale - Nomina a scrutatore - Iscrizione o cancellazione all'Albo dei Presidenti di sezione di seggio elettorale | Dove andare : Ufficio elettorale - Sede - Piazza Cardinale Niccolò - , 13 -  - 59100 -  Prato -  PO - Centralino - 0574 1835159 - Orario - Da lunedì a sabato 9.00 - 13.00, giovedì anche il pomeriggio 14.00 - 17.00. - E-mail - ufficioelettorale@comune.prato.it - PEC - elettorale.prato@postacert.toscana.it - Note - La casella di posta elettronica elettoridetenutiricoverati@comune.prato.it è utilizzabile solamente nel periodo elettorale ed è riservata alle comunicazioni relative ai casi di voto in condizioni particolari (detenuti e pazienti ricoverati in case di cura). - Guarda indirizzo sulla mappa - (apre una nuova finestra) | Funzionario antiritardo : Rosanna - Lotti - Email: - r.lotti@comune.prato.it - Telefono: 0574 1835138 - Come attivare il funzionario antiritardo - Data ultima revisione dei contenuti della pagina: 27.05.2019 -