| Descrizione     Asma e allergie - Una scuola dall'aria sana       | Informazioni     Asma e allergie, al via il percorso di informazione nelle scuole e nei circoli 	L'iniziativa è nata da un'idea di  Francesco Volpe  e  Filippo Tesi , presidente dell'associazione Lapo Tesi Ata e vicepresidente di Federasma  E' partito il progetto di informazione, sensibilizzazione e prevenzione sulle patologie legate all'asma e alle allergie finalizzato a coinvolgere attivamente gli studenti e le famiglie di San Casciano. Nata da un'idea di Francesco Volpe e Filippo Tesi, presidente dell'associazione Lapo Tesi Ata e vicepresidente di Federasma, l'iniziativa è stata accolta e promossa dal Comune come percorso di informazione aperto a tutti e gratuito. 	La volontà è quella di programmare un ciclo di incontri nelle scuole e negli spazi pubblici con la partecipazione di medici ed esperti. Intanto, grazie alla collaborazione e alla sensibilità della dirigenza scolastica, si è tenuto un primo incontro con i genitori nell'auditorium della scuola primaria di San Casciano. Ad illustrare le caratteristiche delle patologie la dottoressa Francesca Chiarini, allergologa dell'ospedale di Prato. Fra gli altri erano presenti il sindaco Massimiliano Pescini, l'assessore alle Politiche sociali Elisabetta Masti e il dirigente scolastico Marco Poli.              |