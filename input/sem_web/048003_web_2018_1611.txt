| Descrizione     La Legge 10 novembre 2014, n. 162 Conversione in legge, con modificazioni, del decreto-legge 12 settembre 2014, n. 132, recante misure urgenti di degiurisdizionalizzazione ed altri interventi per la definizione dell'arretrato in materia di processo civile. (14G00175) (G.U. n. 261 del 10-11-2014 - Supp. Ordinario n. 84) ha introdotto nuove modalità per la separazione dei coniugi, per il divorzio e per la modifica delle condizioni di separazione e di divorzio.  L'art. 1 della Legge 6 maggio 2015, n°55 entrata in vigore il 26.05.2015  ha introdotto il cosiddetto "divorzio breve", cioè la possibilità di ottenere il divorzio dopo un breve periodo di tempo dalla separazione personale.       | Informazioni       Separazioni e divorzi davanti all'avvocato       L'11 novembre è entrata in vigore la Legge n. 162/2014 che prevede all'art. 6 la convenzione di negoziazione assistita da uno o più avvocati per le soluzioni consensuali di separazione personale, di divorzio e di modifica delle condizioni di separazione o di divorzio.  Chi è interessato ad adottare tale nuova procedura deve rivolgersi esclusivamente ad un avvocato per la verifica dei presupposti di legge e per tutti gli adempimenti normativi previsti.  La procedura è possibile sia in assenza che in presenza di figli minori, di figli maggiorenni portatori di handicap grave e di figli maggiorenni non autosufficienti: nel primo caso l'accordo concluso è valutato esclusivamente dal Procuratore delle Repubblica, che esprime un nullaosta; nel secondo caso (figli minori o non autosufficienti), al vaglio del PM si può aggiungere anche un passaggio dinanzi al Presidente del Tribunale. L'accordo raggiunto a seguito di negoziazione assistita da avvocati è equiparato ai provvedimenti giudiziali che definiscono i procedimenti di separazione personale, di cessazione degli effetti civili o di scioglimento del matrimonio, di  modifica delle condizioni di separazione o di divorzio.  L'avvocato, una volta formalizzato l'accordo delle parti, dovrà trasmetterlo tassativamente entro 10 giorni al comune di:   	 Iscrizione dell'atto di matrimonio. 	 Trascrizione dell'atto di matrimonio celebrato con il rito concordatario o di altri riti religiosi. 	 Trascrizione del matrimonio celebrato all'estero, da due cittadini italiani, o da  un cittadino italiano e un cittadino straniero.   La documentazione può essere inoltrata via pec al seguente indirizzo: demografici.barberinovaldelsa@postacert.toscana.it       Separazione e divorzio difronte all'ufficiale di stato civile    L'art. 12 della Legge n. 162/2014 prevede, a decorrere dall'11/12/2014, la possibilità per i coniugi che vogliono separarsi  consensualmente o chiedere il divorzio congiunto, di comparire direttamente innanzi all'Ufficiale dello Stato Civile del Comune per concludere un accordo di separazione,  di divorzio e di modifica delle condizioni di separazione o di divorzio.  L'assistenza degli avvocati difensori è facoltativa.  Tuttavia NON e' possibile ricorrere a questa procedura semplificata:  	 in presenza di figli minori, di figli maggiorenni non economicamente autosufficienti o portatori di handicap grave o incapaci. 	 se le parti vogliono concordare patti di trasferimento patrimoniale.   Competente a ricevere l'accordo è il Comune di:  	 iscrizione dell'atto di matrimonio civile (luogo in cui è stato celebrato) 	 trascrizione dell'atto di matrimonio celebrato con il rito concordatario o altri riti religiosi o celebrato all'estero da due cittadini italiani o da un cittadino italiano e un cittadino straniero 	 residenza di almeno uno dei coniugi        Procedimento    Le parti devono trasmettere all'ufficio di stato civile le dichiarazioni e le notizie necessarie per avviare il procedimento compilando la modulistica allegata.  Tali dichiarazioni, debitamente sottoscritte, possono  essere inviate a: m.parrini@barberinovaldelsa.net, m.sancasciani@barberinovaldelsa.net,  allegando un documento di riconoscimento valido di ciascuna delle parti. In caso di divorzio dovrà essere trasmessa anche la  sentenza di separazione. 	L'ufficio di stato civile verificherà le dichiarazioni rese e la possibilità di poter procedere. Se sussistono le condizioni stabilite per legge l'ufficio di stato civile stabilirà un appuntamento, in accordo con le parti. 	A tale appuntamento le parti dichiareranno  di volersi separare o divorziare, mediante sottoscrizione di apposito atto redatto dall'Ufficiale di Stato Civile. Nello stesso giorno l'ufficiale di stato civile inviterà le parti a presentarsi ad un nuovo appuntamento che dovrà essere fissato non prima di 30 giorni per confermare o meno l'accordo, al fine di favorire un'ulteriore riflessione sulla decisione di separarsi o di divorziare. 	Al secondo appuntamento l'ufficiale di stato civile recepirà la dichiarazione delle parti di confermare l'accordo.  Gli effetti della separazione o del divorzio decorreranno dalla data dell'accordo (primo appuntamento).  All'atto della conclusione dell'accordo deve essere corrisposto il diritto fisso pari a euro 16,00, con pagamento  a mezzo versamento sul c/c postale n. 124503 o a mezzo bonifico bancario a favore della Tesoreria Comunale  codice IBAN: IT56Z0842537740000040195000 con causale 'Diritto fisso per separazione consensuale o divorzio'.  Se le parti non si presentano al secondo appuntamento in cui vi è la conferma di quanto dichiarato, il primo atto di accordo non avrà alcun valore e se le parti hanno comunque intenzione di separarsi o divorziare occorre fissare un altro appuntamento dove riformulare l'accordo.         DIVORZIO BREVE  (Modifiche introdotte dalla Legge 6/5/2015 n. 55)   I 3 anni di separazione  previsti dalla legge 898/1970 sono stati accorciati nel seguente modo:  	  12 mesi  dall'avvenuta comparizione dei coniugi innanzi al presidente del tribunale nella procedura di separazione giudiziale; 	  6 mesi  dalla sottoscrizione del processo verbale di separazione consensuale, purché ci si stata l'omologazione; 	  6 mesi  dalla sottoscrizione dell'accordo di separazione davanti all'Ufficiale dello Stato Civile; 	  6 mesi  dalla sottoscrizione dell'accordo con l'assistenza di avvocati (Convenzione Negoziata Assistita).   La nuova legge (art. 2) ha introdotto modifiche anche  al regime patrimoniale dei coniugi , prevedendo lo scioglimento della comunione legale:  	 Dalla data di autorizzazione dei coniugi a vivere separatamente nel caso di separazione giudiziale (ordinanza del Presidente del Tribunale); 	 Dalla data di sottoscrizione del processo verbale di separazione, purché omologato, nel caso di separazione consensuale.           | Normativa di riferimento     Legge n. 162/2014  Legge n.  55/2015              || Ufficio:    Demourp    | Referente:    Marinella Parrini    | Responsabile:    dott. Rocco Cassano    | Indirizzo:    via Cassia n°49 Barberino Val d'Elsa    | Tel:    055 8052209    | Fax:    055 8075668    | E-mail:     m.parrini@barberinovaldelsa.net     | Orario di apertura:    Lunedì 9.00 - 13.30, Martedì 9.00 - 13.30, 15.30 - 18.00, Mercoledì chiusura al pubblico, Giovedì 9.00 - 13,30, Venerdì 9.00 - 13.30, sabato 9.00 - 12.30