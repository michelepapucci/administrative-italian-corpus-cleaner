| Descrizione     È guida ambientale chi, per professione, accompagna persone singole o gruppi assicurando la necessaria assistenza tecnica, nella visita di ambienti naturali, anche antropizzati, di musei eco-ambientali, allo scopo di illustrarne gli elementi, le caratteristiche, i rapporti ecologici, il legame con la storia e le tradizioni culturali, le attrattive paesaggistiche, e di fornire, inoltre, elementi di educazione ambientale. Sono esclusi quei percorsi che richiedono comunque l'uso di attrezzature e di tecniche alpinistiche. 	Con il regolamento attuativo del Testo unico del sistema turistico regionale potranno essere individuate eventuali specializzazioni. 	Le guide ambientali collaborano: 	con la Regione, gli enti locali e gli enti parco regionali, per la difesa e la tutela degli ambienti naturali, in special modo per il mantenimento della rete escursionistica della Toscana di cui alla L.R. 20.03.1988 n. 17; 	con le istituzioni scolastiche, per affiancare il corpo insegnante nelle iniziative e programmi di educazione ambientale. 	Le guide ambientali garantiscono lo svolgimento dell'escursione nella sicurezza per i propri clienti, graduando la difficoltà dei percorsi alle effettive capacità degli stessi. 	Il materiale pubblicitario e informativo delle prestazioni professionali contiene l'indicazione dei relativi prezzi.  E' vietato applicare prezzi superiori a quelli pubblicati.       | Modalità di richiesta     Termini, scadenze, modalità di presentazione della domanda 	L'esercizio della professione di guida ambientale nella specialità prescelta è soggetto a Segnalazione Certificata di Inizio Attività (SCIA) da presentare allo SUAP  in modalità on line,  attraverso il Sistema Telematico di Accettazione Regionale (STAR), utilizzando il codice attività 79.90.4R.  vedi alla pagina  http://www.sancascianovp.net/servizi/scheda-servizio/sportello-unico-attivita-produttive        | Requisiti del richiedente     A chi è rivolto 	Requisiti e obblighi per l'esercizio dell'attività (art. 123 L.R. 86/2016): 	diploma di scuola secondaria di secondo grado o titolo universitario tra quelli indicati nel regolamento (la laurea esonera dalla frequenza del corso di cui sotto) e superamento dell'esame di abilitazione 	abilitazione all'esercizio della professione, conseguita mediante la frequenza dei corsi di qualificazione professionale e il superamento dell'esame  	oppure 	abilitazione conseguita in altra Regione o Stato membro della Unione Europea  	oppure 	abilitazione tecnica di accompagnatore di media montagna di cui all'art. 22 della Legge 6/1989, limitatamente alla specialità escursionistica; 	idoneità psico-fisica all'esercizio della professione attestata da certificato rilasciato dalla ASL del Comune di residenza (solo ai fini dell'avvio dell'attività) 	assenza di condanne penali che comportino l'interdizione, anche temporanea, dall'esercizio della professione, salvo che sia intervenuta la riabilitazione o che siano decorsi 5 anni dal giorno in cui la pena è stata scontata o che, con sentenza passata in giudicato, sia stata concessa la sospensione condizionale della pena; 	stipula di una polizza assicurativa di responsabilità civile a copertura dei rischi derivanti alle persone dalla partecipazione alle visite, con massimale non inferiore a quello stabilito con deliberazione della Giunta regionale. 	 Nella seduta del 23/02/2017 il Consiglio dei Ministri, su proposta del Ministro per gli affari regionali Enrico Costa, ha deliberato di impugnare la L.R. Toscana 86/2016, in quanto la norma che definisce l'attività di guida ambientale lede la competenza statale ad individuare nuove figure professionali, anche nel settore turistico, violando l'art. 117, terzo comma, della Costituzione.       | Documentazione da presentare     	 modulo regionale in standard 2 di SCIA per avvio di attività delle guide ambientali, scaricabile come codice attività 79.90.4R  tra gli endoprocedimenti   	 ricevuta del pagamento dei diritti di segreteria a favore del Comune di San Casciano V.P. 	 documento di riconoscimento in corso di validità; 	 n. 2 foto a colori a mezzo busto in formato tessera oppure file di tipo jpg di foto a colori a mezzo busto in formato tessera; 	 titolo di studio richiesto; 	 attestato di superamento del corso di abilitazione professionale; 	 autocertificazione della non sussistenza delle cause di divieto, di decadenza o di sospensione di cui alla  normativa antimafia; 	 solo per i cittadini non UE, permesso di soggiorno in corso di validità; 	 solo ai fini dell'avvio dell'attività​, idoneità psico-fisica all'esercizio della professione attestata da certificato rilasciato dalla ASL del Comune di residenza 	 solo se il soggetto che inoltra l'istanza è diverso dal dichiarante, procura speciale ai sensi dell'Art. 1392 C.C., firmata in autografo dal dichiarante con allegata copia di documento di identità o riconoscimento in corso di validità e controfirmata digitalmente dal procuratore.        | Costi     A favore del Comune di San Casciano in Val di Pesa:-  ricevuta del versamento dei diritti di istruttoria comunali pari ad €30,00 da versare sul ccp 121509 intestato alla Tesoreria del Comune di San Casciano V.P., oppure direttamente presso la Tesoreria Comunale, che ha sede presso le filiali della Banca di Credito Cooperativo Chianti Fiorentino di San Casciano V.P., di Cerbaia V.P., o di Mercatale V.P., oppure mediante bonifico alle seguenti coordinate bancarie, codice IBAN IT 79 X 03599 01800 000000132023 ..La causale del pagamento è 'DIRITTI SUAP'. 	La SCIA ha efficacia immediata. Il Comune può adottare motivati provvedimenti di divieto di prosecuzione dell'attività e di rimozione degli eventuali effetti dannosi entro 60 giorni dal ricevimento della SCIA, salvo che l'interessato provveda a conformare l'attività alla normativa vigente, ai sensi dell'art. 19 comma 3 L. 241/1990. 	Il Comune accerta comunque l'esistenza dei presupposti e requisiti di legge e provvede, ai fini della tutela dell'utente, al rilascio di una tessera di riconoscimento con fotografia, secondo il modello regionale. 	La prosecuzione dell'attività di guida ambientale è vietata dal Comune qualora l'interessato perda uno dei requisiti richiesti per l'iscrizione. 	In caso di divieto di prosecuzione dell'attività è ritirata la tessera di riconoscimento.       | Normativa di riferimento      articoli da 122 a 130 della Legge Regionale 86/2016 "Testo unico del sistema turistico regionale"               || Ufficio:    Sviluppo Economico e Turismo    | Responsabile:    Nicoletta Francioni    | Indirizzo:    Via del Cassero 19 - piano terra - 50026 San Casciano in Val di Pesa    | Fax:    055 8256332    | E-mail:     n.francioni@comune.san-casciano-val-di-pesa.fi.it     | Orario di apertura:    lunedì e giovedi' ore 9.00-12.00 e 16.00-18.00