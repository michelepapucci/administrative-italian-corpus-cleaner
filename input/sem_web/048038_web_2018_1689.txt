| Descrizione      Chi sono le persone comunitarie che possono votare:  possono esercitare il proprio diritto di voto, nel Comune di residenza, tutti i cittadini dell'Unione europea  che siano  registrati nell'anagrafe della popolazione residente del Comune di San Casciano in Val di Pesa.       | Requisiti del richiedente     La maggiore età e il  possesso della capacità elettorale con riferimento sia al Paese di origine che in Italia.       | Informazioni      Per cosa si può votare : le consultazioni a cui il cittadino Comunitario, non Italiano, può esercitare il diritto di voto sono:    - per  il Parlamento Europeo;   l'elettore può votare presso la sezione elettorale di appartenenza  per i rappresentanti italiani al Parlamento Europeo, previa iscrizione nella lista elettorale aggiunta,  o per i rappresentanti del Paese di appartenenza, in questa seconda ipotesi l'elettore per votare deve  recarsi presso il competente Consolato/Ambasciata o nello Stato di origine (chi vota per i rappresentanti italiani al Parlamento Europeo non può votare per i rappresentanti dello Stato di origine).    - per l'elezione del Sindaco e  del Consiglio comunale;   l'elettore può esercitare il proprio diritto di voto sia per il Sindaco che il Consiglio Comunale recandosi semplicemente al proprio seggio , previa iscrizione nella lista elettorale aggiunta.      	 Come si diventa elettori comunitari :  presentando al Sindaco domanda d'iscrizione  nelle liste elettorali aggiunte, sia per il Parlamento Europeo che per l'elezione del  Sindaco, compilando apposite istanze disponibili presso l'Ufficio elettorale o prelevandole dagli allegati sottostanti, e in entrambi i casi,  presentandole personalmente all'Ufficio protocollo del Comune , allegando un documento di riconoscimento. Le domande possono essere presentate in qualsiasi periodo dell'anno. Tuttavia, nell'anno di votazione inerente l'elezione del Parlamento Europeo, l'istanza va presentata entro e non oltre il 90° giorno antecedente la data della consultazione, non oltre il 40° giorno antecedente la data della consultazione nel caso di elezioni amministrative (Sindaco). 	 Quanto costa:  l'iscrizione nelle liste elettorali aggiunte è gratuita.   	 Come si esercita il diritto di voto:  se l'istanza d'iscrizione è stata accolta, basta presentarsi al proprio seggio elettorale nei giorni delle consultazioni, muniti della apposita tessera elettorale, (valida solo per Parlamento Europeo e elezione del Sindaco) e di un documento di riconoscimento idoneo. L'iscrizione nelle predette liste elettorali aggiunte è valida fino a quando l'interessato non perde i requisiti d'iscrizione: condanna penale, emigrazione in Stato estero.      Cosiglio di Stato:  in sede giurisdizionale (Sezione Quinta), con recentissima sentenza n. 01193/2012 del 31.01. 2012 - 01.03.2012, il Consiglio di Stato ha sancito, in estrema sintesi,  l'inapplicabilità  della procedura di ammissione al voto prevista dall'art. 32 bis del D.P.R. n. 223/1967 ai cittadini dell'Unione europea che presentano domanda di iscrizione nell'apposita lista elettorale aggiunta dopo il termine di Legge, ovvero, del quinto giorno successivo a quello di affissione del manifesto di convocazione dei comizi.              || Ufficio:    Servizi Demografici e Elettorali    | Responsabile:    Maura Bandinelli (Elettorale)    | Indirizzo:    Via del Cassero, 21 - 50026 San Casciano in Val di Pesa    | Fax:    055 8256310    | E-mail:     m.bandinelli@comune.san-casciano-val-di-pesa.fi.it     | Orario di apertura:    dal lunedì al venerdì 8.30-12.30, il lunedì e il giovedì anche 16.00-18.30