| Descrizione     Il Sostegno per l'Inclusione Attiva (SIA) è una misura di contrasto alla povertà che prevede l'erogazione di un beneficio economico alle famiglie in condizioni economiche disagiate, nelle quali almeno un componente sia minorenne oppure sia presente un figlio disabile o una donna in stato di gravidanza accertata. Per godere del beneficio, il nucleo familiare del richiedente dovrà aderire ad un progetto personalizzato di attivazione sociale e lavorativa sostenuto da una rete integrata di interventi, individuati dai Servizi Sociali dei Comuni, in rete con gli altri servizi del territorio.       | Modalità di richiesta     Le domande compilate su apposito modulo predisposto dall'INPS, disponibile presso il Comune di residenza e in allegato, possono essere presentate presso l'Ufficio Protocollo del Comune.  Per godere del beneficio, il nucleo familiare del richiedente dovrà aderire ad un progetto personalizzato di attivazione sociale e lavorativa, sostenuto da una rete integrata di interventi individuati dai servizi sociali del Comune. 	Se i componenti dei nuclei familiari non sottoscrivono il progetto oppure violano ripetutamente gli obblighi o assumono comportamenti inconciliabili con gli obiettivi, i Comuni possono stabilire la revoca o l'esclusione dal beneficio.       | Requisiti del richiedente     Requisiti anagrafici: 	- essere cittadino italiano o comunitario o suo familiare titolare del diritto di soggiorno o del diritto di soggiorno permanente, ovvero cittadino straniero in possesso del permesso di soggiorno CE per soggiornanti di lungo periodo; 	- essere residente in Italia da almeno 2 anni;  Requisiti familiari: 	- presenza di almeno un minorenne; 	- presenza di un disabile e di un suo genitore; 	- presenza di una donna in stato di gravidanza (nel caso sia l'unico requisito, la domanda non può essere presentata prima di 4 mesi dalla data presunta del parto, attestato da documentazione medica rilasciata da una struttura pubblica).  Requisiti economici: 	- ISEE inferiore o uguale a 3.000,00 euro; 	- non beneficiare di altri trattamenti economici rilevanti (il valore complessivo di altri trattamenti economici eventualmente percepiti, di natura previdenziale, indennitaria e assistenziale, deve essere inferiore a 600,00 euro mensili); 	- non beneficiare di strumenti di sostegno al reddito dei disoccupati NASPI, ASDI o altri strumenti di sostegno al reddito disoccupati; 	- assenza di beni durevoli di valore: nessun componente della famiglia deve possedere autoveicoli immatricolati la prima volta nei 12 mesi antecedenti la domanda oppure autoveicoli di cilindrata superiore a 1.300 cc o motoveicoli di cilindrata superiore a 250 cc, immatricolati nei tre anni antecedenti la domanda.       | Tempi     Il beneficio, se riconosciuto, viene accreditato a partire dal bimestre successivo a quello della richiesta, attraverso una carta di pagamento elettronica (Carta SIA).       | Informazioni     Con il Decreto interministeriale del 26 maggio 2016 il Sostegno per l'Inclusione Attiva è stato esteso a tutto il territorio nazionale.  I cittadini in possesso dei requisiti richiesti potranno presentare la domanda   entro il 31 ottobre 2017                || Ufficio:    Ufficio Servizi Sociali    | Referente:    BARBERINO TAVARNELLE Paola Fulignati - SAN CASCIANO VP Miriana Zecchi - GREVE Aurora Burgassi    | Responsabile:    Lucia Frosini    | Indirizzo:    BARBERINO TAVARNELLE Via Naldini 44 - SAN CASCIANO VP Via del Cassero 19/A - GREVE Piazza Matteotti 8    | Tel:    055 8050877 - 055 8256270 - 055 8545214    | Fax:    055 8050876 - 055 8256222 - 055 8545279     | E-mail:     p.fulignati@barberinotavarnelle.it - m.zecchi@comune.san-casciano-val-di-pesa.fi.it - a.burgassii@comune.greve-in-chianti.fi.it     | Orario di apertura:    BARBERINO TAVARNELLE Lunedì 9.00 - 13.30 martedì 9.00 - 13.30 e 15.00 - 18.00 giovedì 15.00 - 18.00 SAN CASCIANO lunedì e giovedì 8.30-12.30 e 16.00-18.30