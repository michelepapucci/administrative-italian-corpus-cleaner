| Modalità di richiesta     Se non si è in possesso del certificato della commissione medica integrata che attesti esplicitamente la condizione di ridotta capacità alla deambulazione, è necessario prendere l'appuntamento personalmente presso il Cup: 	 	- Farmacia di Grassina P.za Umberto I° n. 43 - Tel. 055/64.00.17; 	- Farmacia di Bagno a Ripoli Via Roma, 150 - 154 - Bagno a Ripoli - Tel. 055/63.03.03; 	- Farmacia di Rimaggio Via di Rimaggio, 31 - Bagno a Ripoli - Tel. 055/63.08.59; 	- Farmacia Bischi Via Pulicciano, 10 - Antella - Tel. 055/62.10.42.       | Requisiti del richiedente     Per le persone invalide residenti nel Comune di Bagno a Ripoli con capacità di deambulazione sensibilmente ridotta, è possibile ottenere previa visita medica (presso l'Ufficio medico legale dell'Azienda Sanitaria Locale di appartenenza) che attesti questa condizione , il contrassegno parcheggio per disabili; ai sensi della Legge 5/12 (Decreto Semplificazioni convertito in legge il giorno 05/04/12) allo stesso modo possono ottenere il rilascio del contrassegno anche coloro che presentano certificazione della Commissione Medica integrata ai sensi della Legge 104/92 (ASL) o ai sensi della Legge 102/09 (INPS)  solo se nella certificazione è indicato chiaramente che la persona presenta capacità di deambulazione sensibilmente ridotta.  	Il contrassegno è strettamente personale non è vincolato a uno specifico veicolo, è di colore azzurro e ha valore su tutto il territorio nazionale ed europeo. 	In caso di utilizzazione dello stesso questo deve essere esposto in originale nella parte anteriore del veicolo in modo che sia chiaramente visibile per i controlli. 	Nel caso in cui il titolare abbia necessità di entrare nella ZTL di Firenze, deve contattare la Società Servizi alla Strada vedi link per la procedura. 	Il contrassegno permette ai veicoli al servizio delle persone disabili la circolazione in zone a traffico limitato e al parcheggio negli spazi appositi riservati. 	Il contrassegno puo' essere rilasciato anche a persone che momentaneamente si ritrovano in condizioni di invalidità temporanea a causa di un infortunio o altro; in questo caso l'autorizzazione puo' essere rilasciata a tempo determinato a seguito di presentazione di certificazione medica rilasciata dall'ufficio medico legale dell'Azienda Sanitaria Locale di appartenenza che attesti il periodo di durata infortunio.          | Documentazione da presentare     Con l'entrata in vigore del D.P.R. 151/2012 ai fini del rilascio del contrassegno è necessario che l'interessato presenti: 	- Domanda, debitamente compilata utilizzando lo stampato scaricabile da questa pagina oppure in distribuzione, in orario di apertura, presso l'Ufficio Relazioni con il Pubblico di Bagno a Ripoli o presso il Comando di Polizia Municipale via dell'Antella 32, Ponte a Niccheri; 	- Apposito certificato rilasciato dall'ufficio medico legale dell'Azienda Sanitaria Locale  di appartenenza, oppure copia del verbale rilasciato dalla Commissione Medica Integrata (D.L. 5/2012 art. 4 c.2) che riporti in modo inconfutabile la condizione 	di deambulazione sensibilmente ridotta. Nel caso in cui venga presentato il certificato della commissione medica integrata, il richiedente dovrà allegare atto di notorieta' (reso ai sensi del D.P.R. 445/2000 art. 47) nel quale si dichiara la conformità del verbale all'originale e che quanto ivi attestato non e' stato 	revocato, sospeso o modificato; 	- 2 fotografie formato tessera; 	- solamente per i contrassegni a tempo determinato 2 marche da bollo secondo valore vigente 	In caso di smarrimento, furto o distruzione del contrassegno, per ottenere il rilascio del duplicato, occorre presentare la denuncia fatta all'Autorità di Pubblica Sicurezza(Carabinieri).       | Costi      Solamente per i contrassegni a tempo determinato 2 marche da bollo secondo valore vigente        | Tempi     Il  rilascio del contrassegno  avviene entro trenta giorni dalla presentazione della richiesta. 	           | Informazioni     Nel caso di rinnovo di contrassegno permanente con validità di cinque anni, sarà sufficiente presentare il certificato del medico curante che attesti il persistere delle condizioni sanitarie che ne avevano originato il rilascio.  Nel caso di rinnovo di contrassegno temporaneo con validità inferiore a cinque anni, sarà necessario presentare certificazione rilasciata dall'ufficio medico legale dell' Azienda Sanitaria Locale di appartenenza 	 	N.B. Al momento del ritiro del nuovo tagliando invalidi, deve essere riconsegnato il vecchio tagliando, unitamente all'autorizzazione.              || Ufficio:    Corpo di Polizia Municipale    | Referente:    Isp. Riccardo Ristori    | Responsabile:    Comandante Fusi Filippo    | Indirizzo:    Via dell'Antella n. 32, loc. Ponte a Niccheri – 50012 Antella    | Tel:    055 631111    | Fax:    055 633000    | E-mail:     polizia.municipale@comune.bagno-a-ripoli.fi.it     | Orario di apertura:    Clicca sul link esterno