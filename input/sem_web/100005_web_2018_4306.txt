| Che cos'è : Chi riceve un verbale dalla Polizia Municipale (o da altre forze di Polizia quando indichino il Comune o il Sindaco di Prato quale autorità competente all'adozione del provvedimento sanzionatorio) per violazioni di leggi, regolamenti e ordinanze diversi dal Codice della Strada, può rivolgersi, per chiarimenti e informazioni, allo Sportello al cittadino, in via Mazzini, 65, presso Palazzo Pacchiani. - Il verbale è elevato nei confronti del trasgressore (colui che ha commesso la violazione) e/o dell'obbligato in solido (proprietario, titolare di autorizzazione..) se indicato nel verbale, per violazioni relative al commercio su aree pubbliche o private, pubblici esercizi, errato conferimento dei rifiuti, regolamenti e ordinanze comunali ecc.. - Entro 30 giorni dalla notifica (verbale pervenuto a casa, ritirato alla posta o alla casa comunale) o contestazione del medesimo, il destinatario dell'atto può inoltrare scritti difensivi, compilando apposito Modello scritti difensivi (in  - Modulistica - ), e documenti alla competente autorità indicata nel verbale, chiedendo nel contempo di essere ascoltato personalmente. Di seguito alla valutazione degli scritti difensivi ed eventualmente dall'audizione personale, verrà emessa ordinanza di archiviazione nel caso che la competente autorità abbia rilevato una motivazione per l'annullamento del verbale, ovvero, nel caso di conferma del verbale, una ordinanza di ingiunzione di pagamento per un importo non inferiore a quello indicato nel verbale e fino al massimo previsto per tale violazione. - Può essere pagato per l'importo indicato, entro 60 giorni dalla contestazione o notifica da quando formalmente è venuto a conoscenza. - In assenza di pagamento entro 60 giorni e in mancanza di presentazione degli scritti difensivi, l'autorità competente emetterà ordinanza d'ingiunzione di pagamento. è ammesso avverso l'ordinanza ricorso all'Autorità Giudiziaria Competente nei termini di legge. | Come si ottiene : Costi e modalità di pagamento - Le modalità di pagamento sono indicate sul retro del verbale e nel sito dei pagamenti del Comune di Prato (vedi " - Altre informazioni utili - "). - Per il pagamento in banca o dal tabaccaio è necessario presentare il verbale della violazione. - Se il verbale viene notificato a casa c'è una maggiorazione dovuta a spese procedurali e postali. - A chi rivolgersi - Sportello al cittadino della Polizia Municipale, dove sono anche disponibili tutti i modelli prestampati necessari alla compilazione delle varie richieste. | Modulistica : Modello scritti difensivi impianti elettrici - Modello scritti difensivi - Modello richiesta generica | Dove andare : Sportello al cittadino della Polizia Municipale - Sede - Via Giuseppe Mazzini - , 65 -  - 59100 -  Prato -  PO - Telefono: - 0574 1837878 - Fax: - 0574 1837365 - Orario - lunedì e giovedì: 9.00 -13.00 e 15.00 - 17.00 - martedì, mercoledì e venerdì: 9.00 - 13.00 - sabato: 9.00 -12.00 - E-mail - urppoliziamunicipale@comune.prato.it - Guarda indirizzo sulla mappa - (apre una nuova finestra) - Data ultima revisione dei contenuti della pagina: 12.02.2020 -